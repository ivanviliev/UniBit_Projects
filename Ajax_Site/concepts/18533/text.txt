
<h2>Трети пореден прототип от Volvo</h2>
<h3>Volvo Estate учи на иновативност</h3>
<span>28.02.2014</span>
<div id="article_content" class="article_content"><div>
На автомобилното изложение в Женева Volvo ще представи официално трети пореден концептуален модел, който ще подсказва визията и насоката, в която ще се развива шведския бранд в следващите години. Прототипът носи името Estate и е дело на Томас Ингелат, старши вицепрезидент по дизайна на Volvo Car Corporation.
</div>
<div>
<br />
</div>
<div>
Концептът впечатлява с изключително иновативен и изчистен дизайн на интериора. При него традиционните за всеки един автомобил бутони и превклюватели са заменени от тъч&ndash;скрийн таблет, монтиран в прословутата централна конзола на Volvo. Според инженерите на марката, това е бъдещето от гледна точка на креативност и леснодостъпните технологии. И не на последно място от гледна точка на сигурността! Защото всички контролни уреди са събрани в един дисплей, който се управлява изключително лесно и бързо без да отклоняват излишно вниманието на водача.
</div>
<div>
<br />
</div>
<div>
Екстериорният дизайн на концепта Estate наподобява един от най-емблематичните автомобили на Volvo &ndash; 1800 ES, произвеждан през 70-те години на миналия век. Всички модели от серията 1800 са се превърнали в икони за шведския бранд, защото са издигнали марката на едно от най-високите места в премиум сегмента. Разбира се, взаимстването на определени елементи в настоящия концепт по никакъв начин не означава, че той е ретро. Напротив, той е по-модерен от всеки друг, като обогатява най-добрите практики от миналото с дизайн-почерка на нашето съвремие и най-добрите технологии от бъдещето.
</div>
<div>
<br />
</div>
<div>
Volvo Estate e спортен комби автомобил с три врати, който впечатлява с елегантен силует, подчертан от нисък преден капак и изящен стъклен покрив, наблягащ на динамиката, но и простора в този модел. Контрастът между тъмния кафяв цвят на купето и светлите 21-инчови джанти с 5 спици придават неповторима, модерна и свежа аура на прототипа. Концептът приковава вниманието още с новия подход на Volvo за релефен капак на двигателя и &bdquo;плаваща&ldquo; решетка, съпроводена от Т-образни DRL фарове. Дизайн, изцяло вдъхновен от шведската култура и скандинавския начин на живот.&nbsp;
</div>
<div>
&nbsp;
</div>
<div>
През изминалите десетилетия автомобилите на Volvo винаги са се отличавали с ослепителен, отличаващ се дизайн и материали от най-високо качество. Сега инженерите на шведския бранд добавят фокус върху технологичността и смарт функциите, които всяка една кола от луксозния премиум сегмент трябва да притежава. Но не и за сметка на красотата и сигурността! &nbsp;Прототипът Estate е продължение на други два концептуални модела &ndash; Concept Coupe и XC Coupe, показани последователно през последните шест месеца. До момента и двата предходни концепта впечатляват широката публика и феновете на марката Volvo. Първият от тях беше отличен по време на изложението във Франкфурт, като &bdquo;Car of the Show&rdquo;, а вторият спечели наградата за &bdquo;Eyes On design&rdquo; по време на автомобилното изложение в Детройт, САЩ. Каква награда очаква прототипа Estate? Предстои да разберем, но едно е сигурно &ndash; бъдещето на Volvo изглежда красиво и вълнуващо!
</div>
<div>
<br />
</div></div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/concepts/article/18492/запознайте-се-с-volvo-xc-coupe/">Запознайте се с Volvo XC Coupe - За млади и динамични хора</a></li>
<li><a href="http://www.rs-auto.bg/concepts/article/18475/какво-е-volvo-xc-coupe/">Какво е Volvo XC Coupe? - Ще видим през януари</a></li>
<li><a href="http://www.rs-auto.bg/news/article/18474/уникален-проект-от-volvo/">Уникален проект от Volvo - Програма за автономно шофиране</a></li>
<li><a href="http://www.rs-auto.bg/news/article/18452/xc90-е-един-от-най-сигурните-за-2014/">XC90 е един от най-сигурните за 2014 - Потвърдено от САЩ</a></li>
<li><a href="http://www.rs-auto.bg/concepts/article/18431/бъдещото-volvo-c70/">Бъдещото Volvo C70? - Една възможна идея</a></li>
<li><a href="http://www.rs-auto.bg/news/article/18419/край-за-volvo-c70/">Край за Volvo C70 - Заменя го Concept Coupe</a></li>
<li><a href="http://www.rs-auto.bg/news/article/18359/volvo-с-най-сигурните-коли/">Volvo с най-сигурните коли - Според Folksam</a></li>
<li><a href="http://www.rs-auto.bg/news/article/18297/volvo-s100-ли/">Volvo S100 ли? - Няма такова нещо</a></li>
<li><a href="http://www.rs-auto.bg/concepts/article/18286/зелена-светлина-за-volvo-concept-coupe/">Зелена светлина за Volvo Concept Coupe - Ще го произвежда Bertone</a></li>
<li><a href="http://www.rs-auto.bg/news/article/18276/официално-лимузина-от-volvo/">Официално: Лимузина от Volvo - Задава се S100</a></li>
</ul>

