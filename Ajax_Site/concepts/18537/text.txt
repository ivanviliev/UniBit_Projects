
<h2>Maserati с извивките на жена</h2>
<h3>Прочувствена изтънченост от Alfieri</h3>
<span>10.03.2014</span>
<div id="article_content" class="article_content"><div>
След като му направиха доста дълга тийзър кампания, италианците от Maserati официално разкриха в Женева своя зашеметителен прототип Alfieri 2+2. Най-хубавото е, че той загатва за евентуален сериен модел.&nbsp;
</div>
<div>
<br />
</div>
<div>
Приемайки доста елегантни извивки, присъщи на сексапилна дама, Alfieri 2+2 Concept е базиран на Maserati GranTurismo MC Stradale, но има с 24 см по-къса междуколесна база, което ни кара да мислим, че компанията може да планира нов още по-компактен модел. Дизайнът на прототипа черпи идеи от класически модели като 3500 GT от 1957 година и 5000 GT от 1959 година. Съответно красавецът има дължина от 4 590 мм, широчина от 1 930 мм, височина от 1 280 мм и междуколесна база от 2 700 мм.&nbsp;
</div>
<div>
<br />
</div>
<div>
Сърцето на автомобила е атмосферният 4.7-литров V8 двигател с мощност от 460 к.с. и въртящ момент от 520 Нм. Трансмисията е шестстепенна, а е налице и диференциал с ограничено приплъзване. Зад решените в ретро стил джанти пък се крият карбоново-керамичните спирачки Brembo от MC Stradale.&nbsp;
</div>
<div>
<br />
</div>
<div>
Конфигурацията на местата отвътре е 2+2, като кожената тапицерия и изящно оформеното арматурно табло определено галят окото. Като ги гледаме, направо ни става тъжно, че моделът не е вече сериен&hellip;&nbsp;
</div>
<div>
<br />
</div></div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/concepts/article/17848/maserati-ghibli-комби/">Maserati Ghibli комби? - Засега е само една хубава идея</a></li>
<li><a href="http://www.rs-auto.bg/news/article/17871/продава-се-maserati-комби/">Продава се Maserati комби - 1 от 4 специални бройки</a></li>
<li><a href="http://www.rs-auto.bg/news/article/17864/още-за-новия-suv-на-maserati/">Още за новия SUV на Maserati - Levante идва с 3 двигателя</a></li>
<li><a href="http://www.rs-auto.bg/news/article/17725/ето-го-новия-maserati-ghibli/">Ето го новия Maserati Ghibli - За първи път марката предлага дизел</a></li>
<li><a href="http://www.rs-auto.bg/news/article/17700/maserati-ghibli-загатна-за-себе-си/">Maserati Ghibli загатна за себе си - Ще го видим в Шанхай</a></li>
<li><a href="http://www.rs-auto.bg/concepts/article/17698/това-ли-е-суперавтомобилът-на-maserati/">Това ли е суперавтомобилът на Maserati? - Проект за атлет, базиран на LaFerrari</a></li>
<li><a href="http://www.rs-auto.bg/news/article/17652/laferrari-ще-се-появи-като-модел-на-maserati/">LaFerrari ще се появи като модел на Maserati - MC12 ще си има последовател</a></li>
<li><a href="http://www.rs-auto.bg/news/article/17647/страхотен-новият-mercedes-cla-45-amg/">Страхотен! Новият Mercedes CLA 45 AMG - Висока мощност и агресивен стил</a></li>
<li><a href="http://www.rs-auto.bg/concepts/article/17634/малкото-братче-на-maserati-quattroporte/">Малкото братче на Maserati Quattroporte? - Ghibli се показа в интернет</a></li>
<li><a href="http://www.rs-auto.bg/news/article/17116/новият-maserati-quattroporte/">Новият Maserati Quattroporte - По-мъжкарски от предшественика си</a></li>
</ul>

