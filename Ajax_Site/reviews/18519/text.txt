
<h2>Запознайте се с S-Class Coupe</h2>
<h3>Mercedes показа наследника на CL-Class</h3>
<span>14.02.2014</span>
<div id="article_content" class="article_content"><div>
Германците от Mercedes официално разкриха своето елегантно луксозно S-Class Coupe, след като преди дни изтече първо изображение на модела.
</div>
<div>
<br />
</div>
<div>
Премиерата на купето е планувана за автомобилното изложение в Женева в началото на март, но още от сега ясно виждаме едно красиво купе с дълга предница, нисък покрив и мускулести калници, под които могат да застанат 18-, 19- или 20-цолови джанти. Съответно S-Class Coupe има дължина от 5 027 мм, широчина от 1 899 мм и височина от 1 411 мм. Междуколесната база е 2 945 мм.&nbsp;
</div>
<div>
<br />
</div>
<div>
Ако погледнем отвътре, ще видим, че оформлението на интериора по-скоро се е пренесло от седана, но впечатление правят по-спортният волан и липсата на аналоговия часовник. Отзад има две отделни комфортни седалки, а клиентите могат да избират между три цвята за вътрешното пространство &ndash; кафяво, червено и &bdquo;порцеланово&ldquo;.&nbsp;
</div>
<div>
<br />
</div>
<div>
Показан първоначално под формата на концептуалния S-Class Coupe, моделът стандартно ще идва във вариант S500 Coupe, екипиран с 4.7-литров V8 двигател с 455 к.с. и 700 Нм. След това ще дойдат и други опции, сред които ще бъде S63 AMG Coupe с неговия 5.5-литров битурбо V8 двигател (с 539 к.с. и 900 Нм). Новите технологии в автомобила никак не са малко, но особено любопитно предложение е опцията за предни светлини с 47 кристала Swarovski.&nbsp;
</div>
<div>
<br />
</div>
<div>
Първите продажби на луксозното немско купе ще стартират през втората половина на годината.&nbsp;
</div></div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/news/article/18517/изкусителен-дизайн-от-наследника-на-mercedes-cl/">Изкусителен дизайн от наследника на Mercedes CL - Първа снимка на S-Class Coupe</a></li>
<li><a href="http://www.rs-auto.bg/concepts/article/18397/mercedes-s-class-комби/">Mercedes S-Class Комби? - Засега само на идея</a></li>
<li><a href="http://www.rs-auto.bg/news/article/18393/s-class-coupe-ще-е-като-прототипа/">S-Class Coupe ще е като прототипа - Mercedes са почти готови</a></li>
<li><a href="http://www.rs-auto.bg/news/article/18389/небивал-успех-за-новия-s-class/">Небивал успех за новия S-Class - Поръчките към Mercedes над очакванията</a></li>
<li><a href="http://www.rs-auto.bg/news/article/18385/maybach-се-завръща-отново/">Maybach се завръща отново? - Може да е името на нов Mercedes</a></li>
<li><a href="http://www.rs-auto.bg/concepts/article/18290/четириврато-купе-mercedes-s-class/">Четириврато купе Mercedes S-Class? - Засега е само добра идея</a></li>
<li><a href="http://www.rs-auto.bg/tuning/article/18247/s-class-като-за-нюрбургринг/">S-Class като за Нюрбургринг - Страховит проект на Carlsson</a></li>
<li><a href="http://www.rs-auto.bg/concepts/article/18245/магичен-mercedes-s-class-coupe/">Магичен Mercedes S-Class Coupe - Изгря във Франкфурт</a></li>
<li><a href="http://www.rs-auto.bg/concepts/article/18052/най-луксозният-s-class---догодина/">Най-луксозният S-Class - догодина - Mercedes вече тества Pullman</a></li>
<li><a href="http://www.rs-auto.bg/news/article/18043/хибридният-s-class/">Хибридният S-Class - 6 цилиндъра и ел. мотор</a></li>
</ul>

