
<h2>Dodge Viper SRT 10 ACR</h2>
<h3>Най-добрият Viper, стздаван някога</h3>
<span>16.11.2007</span>
<div id="article_content" class="article_content">Dodge представиха наскоро детайли за по-лек и по-мощен Viper SRT10 - ACR (American Club Racer). Под дългия и внушителен капак на двутонното чудовище е скрит масивен 8.4-литров V10 двигател с максимална мощност от 600 к.с., която се достига при 6100 об./мин. Умопомрачителният въртящ момент от 760 Нм се предава към колелата посредством шестстепенна ръчна трансмисия. Очаква се ускорението от 0 до 100 км/ч да е около 3.5 секунди.<br />
<br />
С регулируемото задно крило и страхотна предна маска ACR очевидно е обърнат към най-големите ентусиасти. В унисон с тази идея е и специалният Hard Core пакет, който включва радио, нови постелки, както и нагнетателна помпа за гумите. По-лек с 18 килограма от стандартния SRT10, пакетът допълнително намалява теглото с още 18 кг, с което общата маса става 1 533 кг. Стандартен е и пистовият кит, модифициращ елементи от предницата, с което допринася за натиска върху автомобила и подобрява сцеплението и управлението.<br />
&nbsp;<br />
Редуцирането на теглото се забелязва в абсолютно всеки завой: летите джанти са специално подбрани, както и гумите Michelin Pilot Sport Cup. Системата Brembo-Stop Tech осигурява страхотна спирачна сила. <br />
<br />
За да се акцентира върху състезателните претенции на Viper, от Dodge са се обединили с KW Suspensions, които осигуряват регулируеми амортисьори. Dodge са счели това за недостатъчно и по този повод са добавили допълнителни регулируеми амортисьори, както и стабилизираща лост, който да оптимизира повратливостта на автомобила, както и потенциала му при преминаване на завои. За доброто сцепление на излизане от завоя се грижи GKN ViscoLok LSD.&nbsp;<br />
<br />
От където и да бъде погледнат, проектът изглежда обещаващ, но едва ли ще излезе извън Щатите, когато влезе в производство в средата на 2008 година. Цената ще започва от 100 000 долара, но срещу тази сума ще получите един от най-добрите Viper-и, създаван някога. Благодарение на съотношението си тегло към мощност SRT10 ACR ще пъхне в малкия си джоб много по-скъпи, но не толкова мощни автомобили.</div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/reviews/article/18535/audi-s3-cabrio-дебютира-в-женева/">Audi S3 Cabrio дебютира в Женева - Спортна натура за лятото</a></li>
<li><a href="http://www.rs-auto.bg/reviews/article/18530/ford-избухва-с-още-по-красив-focus/">Ford избухва с още по-красив Focus - Фейслифт, и то какъв</a></li>
<li><a href="http://www.rs-auto.bg/reviews/article/18525/ново-лице-за-vw-scirocco/">Ново лице за VW Scirocco - Още 3 години за настоящото поколение</a></li>
<li><a href="http://www.rs-auto.bg/reviews/article/18519/запознайте-се-с-s-class-coupe/">Запознайте се с S-Class Coupe - Mercedes показа наследника на CL-Class</a></li>
<li><a href="http://www.rs-auto.bg/reviews/article/18512/изтънчен-джентълмен---4-series-gran-coupe/">Изтънчен джентълмен - 4-Series Gran Coupe - По-елегантна версия нa BMW 3-Series</a></li>
<li><a href="http://www.rs-auto.bg/reviews/article/18510/свежа-кръв-за-polo/">Свежа кръв за Polo - Нови двигатели за хечбека</a></li>
<li><a href="http://www.rs-auto.bg/reviews/article/18503/и-чък-норис-няма-да-се-опъне-на-това-audi/">И Чък Норис няма да се опъне на това Audi - Всичко за A8 L Security</a></li>
<li><a href="http://www.rs-auto.bg/reviews/article/18479/новият-c-class-от-плът-и-кръв/">Новият C-Class от плът и кръв - Седанът е пораснал</a></li>
<li><a href="http://www.rs-auto.bg/reviews/article/18466/всичко-за-audi-a3-cabriolet/">Всичко за Audi A3 Cabriolet - На върха в своя клас</a></li>
<li><a href="http://www.rs-auto.bg/reviews/article/18459/porsche-macan-официално/">Porsche Macan. Официално! - Кросоувърът идва с 3 двигателя</a></li>
</ul>

