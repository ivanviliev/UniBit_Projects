
<h2>9-а поредна победа за Фетел</h2>
<h3>Шампионатът приключи</h3>
<span>26.11.2013</span>
<div id="article_content" class="article_content"><div>
Сезонът на Формула 1 официално приключи, но финалът бе белязан от поредния рекорд на Себастиан Фетел. Немският пилот на Ред Бул постигна девета поредна победа, а съотборникът му Марк Уебър се сбогува с най-популярния автомобилен спорт с второ място в Гран при на Бразилия.&nbsp;
</div>
<div>
<br />
</div>
<div>
Фернандо Алонсо преследваше до последно двете коли на Ред Бул, но така и не успя да изпревари някоя от тях. В крайна сметка испанският пилот успя да качи Ферари на подиума с третото си място. Надпреварата на пистата Интерлагос бе доста интересна, като на няколко пъти бе заплашвана от дъжд. Въпреки промените във времето Фетел триумфира, но успехът му бе белязан от редица изпреварвания и драма в бокса.&nbsp;
</div>
<div>
<br />
</div>
<div>
Макларън направи доста силно състезание, въпреки че екипът не е особено доволен от болида. И макар Дженсън Бътън и Серхио Перес да стартираха от доста задни позиции, в крайна сметка завършиха на четвърто и шесто място. Между тях се вмъкна Нико Розберг с Мерцедес, който в началото на състезанието поведе за кратко колоната.&nbsp;
</div>
<div>
<br />
</div>
<div>
Фелипе Маса завърши последното си състезание за Ферари на седмо място, като желанието на бразилеца определено бе да се представи доста по-силно на домашната си писта. От следващия сезон Маса ще бъде пилот на Уилямс.&nbsp;
</div>
<div>
<br />
</div>
<div>
Що се отнася до Гран при на Бразилия, челната десетка бе допълнена от Нико Хюлкенберг със Заубер, Люис Хамилтън с Макларън и Даниел Рикардо с Торо Росо.&nbsp;
</div>
<div>
<br />
</div>
<div>
<strong>Класиране в Гран при на Бразилия:</strong>
</div>
<div>
&nbsp;1. &nbsp;Себастиан Фетел (Ред Бул) &nbsp;1.32:36.300 ч.
</div>
<div>
&nbsp;2. &nbsp;Марк Уебър (Ред Бул) &nbsp;+10.452 сек.
</div>
<div>
&nbsp;3. &nbsp;Фернандо Алонсо (Ферари) &nbsp;+18.913 сек.
</div>
<div>
&nbsp;4. &nbsp;Дженсън Бътън (Макларън) &nbsp;+37.360 сек.
</div>
<div>
&nbsp;5. &nbsp;Нико Розберг (Мерцедес) &nbsp;+39.048 сек.
</div>
<div>
&nbsp;6. &nbsp;Серхио Перес (Макларън) &nbsp;+44.051 сек.
</div>
<div>
&nbsp;7. &nbsp;Фелипе Маса (Ферари) &nbsp;+49.110 сек.
</div>
<div>
&nbsp;8. &nbsp;Нико Хюлкенберг (Заубер) &nbsp;+1:04.252 мин.
</div>
<div>
&nbsp;9. &nbsp;Люис Хамилтън (Мерцедес) &nbsp;+1:12.903 мин.
</div>
<div>
10. &nbsp;Даниел Рикардо (Торо Росо) &nbsp;+1 об.
</div>
<div>
11. &nbsp;Пол ди Реста (Форс Индия) &nbsp;+1 об.
</div>
<div>
12. &nbsp;Естебан Гутиерес (Заубер) &nbsp;+1 об.
</div>
<div>
13. &nbsp;Адриан Сутил (Форс Индия) &nbsp;+1 об.
</div>
<div>
14. &nbsp;Хейки Ковалайнен (Лотус) &nbsp;+1 об.
</div>
<div>
15. &nbsp;Жан-Ерик Верн (Торо Росо) &nbsp;+1 об.
</div>
<div>
16. &nbsp;Пастор Малдонадо (Уилямс) &nbsp;+1 об.
</div>
<div>
17. &nbsp;Жул Бианки (Маруся) &nbsp;+2 об.
</div>
<div>
18. &nbsp;Гиедо ван дер Гарде (Катерам) &nbsp;+2 об.
</div>
<div>
19. &nbsp;Макс Чилтън (Маруся) &nbsp;+2 об.
</div>
<div>
<br />
</div></div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/sport/article/18407/и-световният-шампион-е/">И световният шампион е... - Себастиан Фетел, разбира се</a></li>
<li><a href="http://www.rs-auto.bg/sport/article/18506/ферари-показа-новия-си-болид/">Ферари показа новия си болид - С нестандартен нос и турбо V6 двигател</a></li>
<li><a href="http://www.rs-auto.bg/sport/article/18439/7-ма-поредна-победа-за-фетел/">7-ма поредна победа за Фетел - Изравни рекорд на Шумахер</a></li>
<li><a href="http://www.rs-auto.bg/sport/article/18432/в-уилямс-ли-отива-маса/">В Уилямс ли отива Маса? - Надява се на сигурно място</a></li>
<li><a href="http://www.rs-auto.bg/sport/article/18386/porsche-отново-отрече-за-f1/">Porsche отново отрече за F1 - Няма да се завръща</a></li>
<li><a href="http://www.rs-auto.bg/sport/article/18353/пета-поредна-за-фетел/">Пета поредна за Фетел - Титлата е близо</a></li>
<li><a href="http://www.rs-auto.bg/sport/article/18323/поредна-победа-за-фетел/">Поредна победа за Фетел - Титлата изглежда сигурна</a></li>
<li><a href="http://www.rs-auto.bg/sport/article/18275/фетел-с-още-един-триумф/">Фетел с още един триумф - Алонсо се нареди втори</a></li>
<li><a href="http://www.rs-auto.bg/sport/article/18253/фелипе-маса-в-макларън/">Фелипе Маса в Макларън? - Лотус също е опция</a></li>
<li><a href="http://www.rs-auto.bg/sport/article/18240/кими-пак-във-ферари/">Кими пак във Ферари - Става съотборник на Алонсо</a></li>
</ul>

