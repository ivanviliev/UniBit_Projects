
<h2>Peugeot 908 HDI FAP</h2>
<h3>В подготовка за тази година</h3>
<span>17.03.2009</span>
<div id="article_content" class="article_content">Програмата на Team Peugeot Total стартира в Себринг - САЩ, където ще се проведат Сериите American Le Mans от 18 до 20 март. Състезанието е известно с изпитанията, на които подлага колите и пилотите, което е и целта на Peugeot Sport предвид предстоящата надпревара&nbsp; 24-те часа на Льо Ман.<br />
<br />
Всички сили и средства на Peugeot Sport през 2009 са насочени към изпитанието в Льо Ман през юни. За да се подготви по-добре, екипът ще използва две големи състезания: Себринг и Спа Франкоршамп през май.<br />
<br />
Програмата на Peugeot Sport в САЩ е натоварена. Преди състезанието, на 14 март започват тестовете, а след това, на 23 и 24 март, допълнителни тестове по трасето. &bdquo;Много елементи превръщат Себринг във важен етап към 24-те часа на Льо Ман. От друга страна, това е най-дългото състезание след Льо Ман, следователно отличен тест за автомобилите. Нашата техническа програма е точно определена и интензивна. Ще съберем огромно количество информация с двата болида. Също така, ще тестваме климатика и новите елементи на аеродинамиката, наложени от правилника за 2009&ldquo;, подчертава Бруно Фамин, технически директор на&nbsp; Peugeot Sport.<br />
<br />
В първото състезание за сезона ще участват два автомобила Peugeot. Единият 908 HDi FAP с номер седем ще бъде пилотиран от Никола Минасян, Педро Лами и Кристиан Клийн, а другият (с номер осем) &ndash; от Стефан Сарацин, Себастиен Бурде и Дранк Монтани. В синьо и хром, двата&nbsp; Peugeot ще се отличават един от друг по цвета на задния спойлер и огледалата. При&nbsp; N&ordm; 7 те са бели с черен надпис&nbsp; Peugeot, а при&nbsp; N&ordm; 8 &ndash; сини с бял надпис.<br />
<br />
За Франк Монтани и Кристиан Клийн трасето е напълно ново, но останалите 4 пилота го познават. Минасян-Лами-Сарацин участваха в предишнто издание и завършиха на 12-то място поради технически проблеми. Що се отнася до Себастиен Бурде, той е печелил в Себринг през 2006 с Panoz GT2.<br />
<br />
&bdquo;Целта ни е ясна&rdquo; - казва Оливие Кеснел, директор на Peugeot Sport. &bdquo;Да се подготвяме за 24-те часа на Льо Ман. Не става дума за първо място в стартовата решетка или най-добра обиколка, на всяка цена, нито да поемаме неоправдани рискове. Трябва да напреднем технически, от гледна точка на екипа и стратегията, но, разбира се, няма да се откажем от победата, ако имаме шанс за такава!&ldquo;<br /></div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/news/article/18490/peugeot-представи-308-sw/">Peugeot представи 308 SW - С огромен багажник</a></li>
<li><a href="http://www.rs-auto.bg/concepts/article/18311/peugeot-6008-догодина/">Peugeot 6008 догодина? - Би трябвало да го видим в Пекин</a></li>
<li><a href="http://www.rs-auto.bg/concepts/article/18241/едно-френско-котенце/">Едно френско котенце - Peugeot 308 R с 270 кончета</a></li>
<li><a href="http://www.rs-auto.bg/news/article/18187/класен-фейслифт-за-peugeot-3008/">Класен фейслифт за Peugeot 3008 - Освежаване за &quot;гардероба&quot;</a></li>
<li><a href="http://www.rs-auto.bg/concepts/article/18183/най-икономичното-peugeot-208/">Най-икономичното Peugeot 208 - Харчи 2.1 л/100 км</a></li>
<li><a href="http://www.rs-auto.bg/concepts/article/18182/това-peugeot-е-злобар/">Това Peugeot е злобар! - Заплашителен 308 R</a></li>
<li><a href="http://www.rs-auto.bg/reviews/article/18047/запознайте-се-с-peugeot-rcz-r/">Запознайте се с Peugeot RCZ R - Спортист до мозъка на частите си</a></li>
<li><a href="http://www.rs-auto.bg/news/article/18002/peugeot-citroen--general-motors/">Peugeot Citroen + General Motors? - Оформя се нов голям играч</a></li>
<li><a href="http://www.rs-auto.bg/concepts/article/18000/peugeot-на-гребена-на-вълната/">Peugeot на гребена на вълната - Специален сърф от марката</a></li>
<li><a href="http://www.rs-auto.bg/news/article/17907/peugeot-208-в-wacky-race-видео/">Peugeot 208 в Wacky Race (Видео) - Смахнато състезание</a></li>
</ul>

