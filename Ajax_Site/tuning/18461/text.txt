
<h2>Страхотен BG проект</h2>
<h3>От Vilner избухват с BMW E63</h3>
<span>25.11.2013</span>
<div id="article_content" class="article_content"><div>
Уникален автомобил на Vilner и стилни облекла от Cacharel бяха показани за първи път на елегантна среща на тези, които обичат автомобилите. Знакови имена от автомобилния и модния живот в България станаха свидетели на официалната премиера на BMW Bullshark. Това се случи на стилна церемония, водена от актьора Атанас Михайлов.&nbsp;
</div>
<div>
<br />
</div>
<div>
Машината се появи на сцената под звуците на &bdquo;Дуетът на цветята&rdquo; от операта Лакме, за да получи аплодисментите на публиката. Те бяха и за Наско Вилнер, собственикът на едноименното студио, специализирано в изработката на поръчкови автомобилни интериори.
</div>
<div>
<br />
</div>
<div>
С този проект, ателието прави силна заявка при изцяло custom автомобилите. За да се превърне в BMW Bullshark, проектът стартира с BMW E63, която получава модификации отвън, отвътре и под капака. Представянето му направи комплимент към феновете на баварската марка с две от дрифтърските BMW-та на Mirafiori, които посрещаха гостите във фоайето.
</div>
<div>
<br />
</div>
<div>
Аплодисменти получиха и красивите момичета на Cacharel, които представиха последната колекция мъжка мода на марката.
</div>
<div>
<br />
</div>
<div>
Финалът на вечерта беше поставен с афтърпарти, поверено на DJ Shosho &amp; The Foreigners, които забавляваха гостите до малките късните часове на вечерта.&nbsp;
</div>
<div>
<br />
</div>
<div>
<strong><u>За BMW Bullshark</u></strong>
</div>
<div>
Преди близо две години, Наско Вилнер и неговите момчета стартират най-смелия си проект. Дават му името Bullshark, бича акула. Тя не е толкова зловеща, колкото голямата бяла акула, но е в пъти по-опасна. Защото е по-малка, защото е винаги агресивна, защото живее както в сладки, така и в солени води и защото ... не прощава.&nbsp;
</div>
<div>
<br />
</div>
<div>
&bdquo;Това е най-големият ни проект&rdquo; казва Наско Вилнер, собственик на дизайнерското ателие Vilner. И с усмивка допълва &bdquo;Засега&rdquo;. Това е първата кола, която напуска студиото на Вилнер с изцяло променен интериор и екстериор. &bdquo;Направихме много скици преди да започнем. И на финала се спряхме на нещо наистина дръзко. Другото ни смело решение беше да комбинираме синьо с кафяво&rdquo;, казва още Наско Вилнер.
</div>
<div>
<br />
</div>
<div>
<strong>Отвън</strong>
</div>
<div>
От оригиналната BMW 6-серия са останали единствено таванът и вратите. Всичко останало е променено. От композитни материали са излети нови калници, брони, прагове, преден и заден капак. Чрез тях се оформя неповторимия силует на Bullshark. Но всичко това се случва бавно и на ръка. Ръчна изработка са и изцяло новите огледала, аеродинамични елементи по праговете и броните, както и спойлерът над задното стъкло. Те са направени от карбон.&nbsp;
</div>
<div>
<br />
</div>
<div>
BMW Bullshark на Vilner получава и 19-цолови джанти Z-Performance, като задните са по-широки от предните.&nbsp;
</div>
<div>
<br />
</div>
<div>
&bdquo;Много искахме да сложим 20-цолови джанти, но все пак Bullshark трябва да може да се движи по пътищата&rdquo;, споделят от ателието на Вилнер.&nbsp;
</div>
<div>
<br />
</div>
<div>
Освен дръзките форми на екстериора, BMW Bullshark привлича внимание и с няколко сини акцента, които контрастират с тъмния перлен лак. Това са лайстните около стъклата, бъбреците върху предната решетка и кантовете на огледалата. Други са и мигачите, те са комплимент към роудстъра BMW Z4.&nbsp;
</div>
<div>
<br />
</div>
<div>
<strong>Отвътре</strong>
</div>
<div>
Интериорът е решен изцяло в кафяво и бежово, акцентите са сини шевове и сини колани. Тапицерията е изпълнена от телешка кожа като използваните разновидности са напа и бокс. За да предаде Bullshark усещането, автомобилът получава изцяло нови волан, скоростен лост и седалки. Променени са и шайбите на километража, които също са в кафяво, но получават сини кантове и подсветка с амбиентно осветление.
</div>
<div>
<br />
</div>
<div>
Изработката отново е изцяло ръчна и се случва в ателието на Vilner. Работи се само с висококачествени материали, а конците са същите, каквито се използват при ушиването на интериора на мултимилионните екзотични автомобили.&nbsp;
</div>
<div>
<br />
</div>
<div>
<strong>Техниката</strong>
</div>
<div>
За да може впечатляващият дизайн на BMW Bullshark да бъде в хармония с динамичните характеристики, от Vilner правят някои промени. Стартът е даден с нова изпускателна система. Генерацията е доставена от AC Schnitzer, немско тунинг студио, специализирано в работата с BMW автомобили. Новите ауспуси дават около 10% повече мощност на 4,4 литровия V8 бензинов мотор. Който пък получава нов софтуер, за да увеличи мощността му с нови 10%. Така конските сили нарастват от 333 к.с. до около 370. Въртящият момент също е увеличен и от 450 Нм при 3600 об./мин, стойността му е повишена на 522 Нм при 3420 об./мин.&nbsp;
</div>
<div>
<br />
</div>
<div>
Това позволява ускорението от 0 &ndash; 100 км./час да става за 5,4 сек., или с 2/10 от секундата по-бързо в сравнение със стандартния автомобил. Максималната скорост е увеличена от 250 км/час до 278. Практически, това означава, че собственикът на BMW Bullshark би могъл да стигне от София до Бургас за около час и 20 минути. Стига да нямаше ограничения на скоростта.
</div>
<div>
<br />
</div>
<div>
<strong>Аудиото</strong>
</div>
<div>
Един изключителен автомобил трябва да има и изключително аудио. Момчетата на Наско Вилнер се спират на реномирания доставчик на аудио системи Ground Zero, като инсталират два усилвателя и един бас в багажника. Отпред звукът идва от двулентова система (за високите и средни честоти), като общия брой на говорителите е 11. За да се постигне точно дозиране на звука в купето, подлакътникът на задните седалки е заменен от специална мембранна конструкция, която изпълнява точно тази задача.&nbsp;
</div>
<div>
<br />
</div>
<div>
<br />
</div></div>





<h6 id="similar_articles_h">Прочетете още:</h6>
<ul id="similar_articles">
<li><a href="http://www.rs-auto.bg/tuning/article/17902/една-българска-история/">Една българска история... - Как Vilner направиха Bentley</a></li>
<li><a href="http://www.rs-auto.bg/tuning/article/18079/6-series-grancoupe-идеален-за-гонки/">6-Series GranCoupe идеален за гонки - Чудесна работа от Kelleners</a></li>
<li><a href="http://www.rs-auto.bg/tuning/article/17788/шестица-за-този-bmw-m6-coupe/">Шестица за този BMW M6 Coupe - Manhart са направили чудеса</a></li>
<li><a href="http://www.rs-auto.bg/news/article/17715/bmw-m6-води-motogp/">BMW M6 води MotoGP - Колата дебютира през уикенда</a></li>
<li><a href="http://www.rs-auto.bg/tuning/article/17659/quotотличен-6quot-за-този-bmw-m6/">&quot;Отличен 6&quot; за този BMW M6 - Manhart вдигнаха кончетата до 700</a></li>
<li><a href="http://www.rs-auto.bg/tuning/article/17484/когато-vilner-срещна-bmw/">Когато Vilner срещна BMW... - BG тунинг за 5- и 6-Series</a></li>
<li><a href="http://www.rs-auto.bg/tuning/article/17482/дяволски-добра-quotшестицаquot/">Дяволски добра &quot;шестица&quot; - BMW 6-Series GranCoupe от Hartge</a></li>
<li><a href="http://www.rs-auto.bg/tuning/article/17302/спойлер-до-спойлера-в-този-м6/">Спойлер до спойлера в този М6 - Американски мускули за бавареца</a></li>
<li><a href="http://www.rs-auto.bg/news/article/17272/името-му-говори-само-за-себе-си/">Името му говори само за себе си... - BMW M6 GranCoupe</a></li>
<li><a href="http://www.rs-auto.bg/tuning/article/17184/bmw-m6-с-фамозните-640-кс/">BMW M6 с фамозните 640 к.с. - Отива му да е мощен</a></li>
</ul>

