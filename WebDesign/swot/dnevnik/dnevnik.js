function xml_dnevnik(){ return '<aa><PARAGRAF><DATE>14-10-2014 13:50</DATE><CAPTION>Системен проблем и уволнения в железниците след катастрофата със загинал в "Обеля"</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/10/14/2400091_sistemen_problem_i_uvolneniia_v_jeleznicite_sled/</URL><TEXT>В железниците има системен проблем и той води до инциденти с жертви, стана ясно от пресконференция на министъра на транспорта, информационните технологии и съобщенията Николина Ангелкова. Днес тя проведе извънредно съвещание с ръководствата на Национална компания "Железопътна инфраструктура", холдинг БДЖ и железопътната администрация във връзка с последния инцидент.Той стана в четвъртък в столичния квартал "Обеля". В момента на инцидента, при който локомотив удари кола и уби един човек, бариерите на прелеза са били вдигнати и преминаването на моторни превозни средства е било разрешено, каза Ангелкова. Според събраните към момента данни ръководителят на движението на гара "Волуяк" не е подал сигнал до пазача на прелеза за преминаването на машината, движеща се към Централна гара - София.Цялостното разследване по случая все още не е приключило. Виновният служител на НКЖИ е отстранен временно от длъжност и ще понесе отговорност за действията си, каза още Ангелкова.В деня след катастрофата, станала на 9 октомври в ранния следобед, трима служители на железниците, пряко отговорни за инцидента, временно бяха отстранени от работа до изясняване на случая. Освен ръководителя на движението в района това са пазачката на прелеза и директорът на поделение "Управление на движението на влаковете и гарова дейност" – София.Проблемите - слаба подготовка, амортизирана техникаСпоред Ангелкова направените проверки и констатации показват наличието на системен проблем в железниците. Той е свързан основно в условията на труд и тяхното подобряване, поддръжката на локомотивите и жп инфраструктурата. На автоматичната локомотивна сигнализация влияели и множеството кражби, каза още министърът.Ангелкова обясни, че е констатиран и проблем по отношение допълнителното обучение на експлоатационен персонал, който да работи с автоматичната локомотивна сигнализация и с влаковата диспечерска радиовръзка, като уточни, че по този проблем вече има предприети мерки.Ангелкова е изискала разписана програма от ръководителите на двете дружества за обучение на персонала. За утре е насрочена среща с всички транспортни синдикати, за да се начертаят конкретните стъпки за подобряване на условията на работа. Една от задачите е да се обучи достатъчно персонал, който да работи и да поддържа системите за автоматична локомотивна сигнализация и за влакова диспечерска радиовръзка.УволнениятаАдминистративните директори в БДЖ "Пътнически превози" и БДЖ "Товарни превози" и тези, които отговарят за състоянието на локомотивите ще бъдат освободени от днес, каза на брифинга Ангелкова. Според нея, констатациите след проверките на ИА "Железопътна администрация" са достатъчни, за да може да се вземе едно такова решение. Тя добави, че тези хора трябва да понесат своята отговорност, защото не са предвидени достатъчно програми за обучение на машинистите за работа с автоматична локомотивна сигнализация и с влакова диспечерска радио връзка."От направената проверка от 180 локомотива в БДЖ "Пътнически превози" с радиостанции, които поддържат диспечерска радио връзка, 15 не работят. По отношение на БДЖ "Товарни превози" от 65 локомотива радиодиспечерската връзка в два не работи", съобщи още Ангелкова. По отношение на автоматичната локомотивна сигнализация от 44 машини, оборудвани с такава, в десет тя не работи."Установих занижен контрол по отношение на поддръжката и техническото състояние на локомотивите и най-вече на това как и в какви условия машинистите всеки ден излизат на работа", коментира Ангелкова. Тя заяви, че е изискала от ръководството на БДЖ "Товарни превози", БДЖ "Пътнически превози" и в цялост от изпълнителен директор и борда на "Холдинг БДЖ" до петък да представят адекватни мерки по констатираните проблемите.Още преди две седмици е бил променен бизнес плана на дружеството, за да се инвестират средства в дейности, които са свързани с подобряване условията на труд, обясни Ангелкова. Министърът на транспорта съобщи, че днешното заседание няма да е единственото такова и допълни, че на всеки две седмици ще се провежда такова оперативно заседание, докато от министерството се уверят, че набелязаните мерки се изпълняват.На жп прелези са станали 12 катастрофи с 6 загинали от началото на годинатаОт началото на годината до днес на железопътни прелези са станали 12 произшествия, при които са загинали 6 души, а 12 са били ранени, съобщиха днес от министерство на транспорта. В България общо на 783 места релсите пресичат автомобилни пътища.На 68 прелеза бариерите се спускат автоматично, при приближаване на влак. На 137 пък няма прегради, а само знаци "Стоп". На останалите бариерите се спускат ръчно.</TEXT></PARAGRAF><PARAGRAF><DATE>15-10-2014, 08:54</DATE><CAPTION>Синдикалист от БДЖ: Не прави чест на министър Ангелкова да уволнява на пресконференции</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/10/15/2400619_sindikalist_ot_bdj_ne_pravi_chest_na_ministur/</URL><TEXT>Не прави чест на министър Ангелкова да не изслуша другата страна и да уволнява на пресконференция. Това заяви председателят на Синдиката на железничарите Петър Бунев пред БНТ по повод вчерашните уволнения на директори в БДЖ.На брифинг вчера министърът на транспорта, информационните технологии и съобщенията Николина Ангелкова освободи от работа административните директори в "БДЖ Пътнически превози" и "БДЖ Товарни превози", както и тези, които отговарят за състоянието на локомотивите. Според Ангелкова констатациите след проверките на ИА "Железопътна администрация" са достатъчни, за да може да се вземе едно такова решение. В железниците има системен проблем и той води до инциденти с жертви, стана ясно след пресконференцията. Проверката всъщност е именно заради такъв инцидент от миналата седмица, при който локомотив удари кола и уби един човек. В момента на инцидента бариерите на прелеза са били вдигнати и преминаването на моторни превозни средства е било разрешено. "В повечето случаи виновни са шофьорите, не директорите, за инцидентите", заяви Бунев и подчерта, че за да се подобрят нещата в БДЖ, трябва стабилност в управлението.Тази сутрин синдикатът на железничарите и министърът на транспорта Николина Ангелкова ще се срещнат, за да се обсъдят взетите вчера решения, информира синдикалистът.</TEXT></PARAGRAF><PARAGRAF><DATE>17-10-2014, 23:12</DATE><CAPTION>БДЖ започва спешни проверки на системите за сигурност на влаковете</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/10/17/2402571_bdj_zapochva_speshni_proverki_na_sistemite_za/</URL><TEXT>БДЖ и национална компания "Железопътна инфраструктура" започват спешни проверки на системите за сигурност, информира БНТ.  Ще бъдат проверени диспечерските връзки и автоматичната сигнализация между локомотивите. Проверките са част от мерките за подобряване на условията на труд и повишаване на безопасността. Пакетът от мерки е представен на транспортния министър Николина Ангелкова.В документа държавният превозвач предлага спешна проверка на системите за сигурност в БДЖ: изправността на радиовръзката между машинистите и ръководителите движение и автоматичната локомотивна сигналицация. Двете компании ще въведат и всекидневен контрол на работниците.БДЖ планира още курсове за повишаване квалификацията им. Разписани са и мерки за обновяване на подвижния състав и ремонт на жп инфраструктурата.В началото на следващата седмица министър Ангелкова и ръководствата на БДЖ и НКЖИ ще обсъдят мерките и необходимите финансови средства за изпълнението им, след което планът ще бъде обсъден и със синдикатите. Целта е те да заработят в максимално кратки срокове, посочват от министерството.</TEXT></PARAGRAF><PARAGRAF><DATE>24.10.2014 14:49</DATE><CAPTION>Министерството и синдикатите набелязаха 13 мерки за безопасност в железниците</CAPTION><NEWSPAPER>DNEVNIK</NEWSPAPER><URL>http://www.dnevnik.bg/biznes/companii/2014/10/24/2406203_ministerstvoto_i_sindikatite_nabeliazaha_13_merki_za/</URL><TEXT>Ръководството на Министерството на транспорта и представители на синдикатите в железниците набелязаха мерки за подобряване на безопасността на влаковете, съобщиха от ведомството. Ще бъде създаден Консултативен съвет по безопасност към министъра, в който са включени синдикалните организации в жп сектора и ръководствата на двете жп дружества.До заседанието се стигна след инцидент с една жертва на железопътен прелез преди две седмици. Сред набелязаните краткосрочни мерки е увеличаване на всекидневния контрол над персонала, всекидневни проверки на изправността на диспечерската радио връзка и автоматичната влакова сигнализация. За работа с техниката и за реакция при извънредни ситуации персоналът ще бъде обучаван допълнително.  В гарите с изолирана осигурителна техника влакове няма да пристигат и потеглят едновременно, а скоростта им ще бъде ограничена до 25 км в час. На такива гари ще бъдат назначени по двама стрелочници. Ще бъде направен вътрешен одит на системите на безопасност, а звената за контрол на БДЖ и на националната компания "Железопътна инфраструктура" ще се срещат редовно.</TEXT></PARAGRAF><PARAGRAF><DATE>25.10.2014 15:35</DATE><CAPTION>Прекъснато е движението на влаковете в няколко участъка в страната</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/10/25/2406708_prekusnato_e_dvijenieto_na_vlakovete_v_niakolko/</URL><TEXT>Вследствие на обилни валежи е прекъснато движението на влаковете в няколко железопътни участъка в страната. Влаковото движение е спряно поради наводнен железен път, свличане на земна маса и нанесени повреди по железопътната инфраструктура, съобщават от Национална компания "Железопътна инфраструктура" (НКЖИ).Преустановено е движението между Димитровград - север – Меричлери и Димитровград – Хасково поради наводнен железен път. Пътниците се превозват с автобуси от Стара Загора до Меричлери и от Меричлери до Димитровград-север, информира БНТ.Аварийни екипи на НКЖИ са в готовност по местата и чакат успокояване на метеорологичната обстановка, спиране на валежите и отдръпване на водата, за да започнат работа по отстраняване на повредите по железния път.Поради снеговалеж и силен вятър е преустановено движението и между Дебелец и Плачковци, където е прекъснато напрежението в контактната мрежа. Екипи на НКЖИ са на място и разчистват клони и дървета.Паднали са дървета и по железния път Цветино – Велинград, аварийни екипи работят по жп трасето и възстановяване на движението.</TEXT></PARAGRAF><PARAGRAF><DATE>26.10.2014 14:56</DATE><CAPTION>Спрени са няколко влака заради обилните валежи</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/10/26/2407016_spreni_sa_niakolko_vlaka_zaradi_obilnite_valeji/</URL><TEXT>Няколко влака са спрени от движение заради обилните валежи в страната, съобщава БНР. Поради липса на напрежение в контактната мрежа е преустановено движението между гарите Соколово - Горна Оряховица, Самуил - Висока поляна - Хитрино, Русе - Ястребово, Царева ливада - Габрово.Проблемен остава и жп участъкът Хасково - Димитровград, където е наводнен железният път. Аварийни екипи и специализирана техника на национална компания "Железопътна инфраструктура" работят по разчистване на трасетата. Пътниците се транспортират с автобуси от Горна Оряховица до Дъбово и от Димитровград до Хасково. Предстои и осигуряване на автобуси за превоз на пътници между Русе и Каспичан.</TEXT></PARAGRAF><PARAGRAF><DATE>01.11.2014 15:22</DATE><CAPTION>Дим в локомотив забави с почти два часа влака Бургас-София</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/11/01/2411103_dim_v_lokomotiv_zabavi_s_pochti_dva_chasa_vlaka/</URL><TEXT>Появил се дим в локомотива на бързия влак от Бургас за София спря композицията за почти два часа на гара Чинтулово, съобщиха от пресцентъра на БДЖ. Около 11.40 часа машинистите забелязали, че от единия компресорен агрегат на мотрисата излиза пушек.Те облели проблемният агрегат със съдържанието на четири пожарогасителя. На мястото на инцидента превантивно бил изпратен и екип на служба "Пожарна безопасност и защита на населението".От БДЖ уточняват, че станалото по никакъв начин не е застрашило живота и здравето на пътниците и превозния персонал.В 12.30 ч. от гара Сливен е изпратен друг локомотив, който да обслужи влака до София. Композицията е тръгнала от гара Чинтулово в 13.20 ч.</TEXT></PARAGRAF><PARAGRAF><DATE>05.11.2014 19:15</DATE><CAPTION>Дерайлира локомотивът на влака Дупница-Петрич, няма пострадали (допълнена, видео)</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/11/05/2413617_derailira_lokomotivut_na_vlaka_dupnica-petrich_niama/</URL><TEXT>Локомотивът на пътническия влак по трасето Дупница-Петрич дерайлира при удар с фадрома на гара Мурсалево. Няма пострадали, предаде БГНЕС. Инцидентът е станал към 17,20 ч днес.Локомотивът блъска фадромата, която е поддала от насипите на строежа на автомагистрала "Струма". Шофьорът на фадромата е скочил в движение и не е пострадал. Фадромата се е обърнала с гумите нагоре, като двете леви гуми са попаднали под влака.Влакът се е движил в състав от локомотив и два пътнически вагона. В пътническата композиция са пътували 26 пътници, които не са пожелали да останат на място и да изчакат осигуряване на автобусен превоз, а са слезли от вагоните и са се придвижили пеша до наблизо намиращия се път Е-79 за търсене на алтернативен транспорт, съобщи "Фокус".Движението на влаковете в участъка Бобошево – Кочериново е спряно. Поради тази причина международният бърз влак № 361, който пътува по маршрут София – Солун, е престоял в гара Бобошево от 17.21 часа до 18.25 часа В 18.25 часа за пътниците от този влак е осигурен превоз с автобус, който да ги превози от Бобошево до Кулата. В момента автобусът с 39 пътници от международния влак пътува в посока Кулата. От Кулата до Солун те ще бъдат превозени с автобус, осигурен от гръцките железници.Пътниците от бърз влак № 5611, който пътува по маршрут София – Кулата, ще бъдат превозени с автобуси в участъка от Дупница до Благоевград, а за пътниците от бърз влак № 5624, който пътува от Благоевград за София, ще бъде осигурен автобусен транспорт в участъка от Благоевград до Дупница.Представители на "БДЖ – Пътнически превози" ЕООД и Национална компания "Железопътна инфраструктура" в момента пътуват към мястото на инцидента.</TEXT></PARAGRAF><PARAGRAF><DATE>06.11.2014 15:48</DATE><CAPTION>Икономическият екип на служебния кабинет отчете приоритетите си за изпълнени</CAPTION><NEWSPAPER>DNEVNIK</NEWSPAPER><URL>http://www.dnevnik.bg/biznes/2014/11/06/2414133_ikonomicheskiiat_ekip_na_slujebniia_kabinet_otchete/</URL><TEXT>Разплащане на задълженията към бизнеса, намаляване риска от загуба на средства по европрограмите и възстановяването на плащанията по тях отчете икономическият екип на служебното правителство на пресконференция днес. Вицепремиерът Екатерина Захариева посочи, че над 450 млн. лева са били разплатени само по оперативните програми "Околна среда" и "Регионално развитие".Захариева посочи, че рисковете от загуба на средства са сведени до много по-малки нива, отколкото когато кабинетът е поел властта. "Най-важните задачи бяха работа по програмите, по големите инфраструктурни проекти, възстановяване на нормалния диалог и публичност в сектор "Енергетика", обобщи тя, цитирана от "Фокус".Като успех беше посочено и приключването на тръжната процедура по картотекиране на всички дюни по Черноморието – зона А и зона Б", започнала по времето на предишния служебен кабинет. "В Сектор "Води" буквално не се случваше нищо една година. Направихме ясен график за реформи в сектора, който е изключително важен, редица разговори със заинтересованите министерства и НСОРБ", уточни Захариева.НЕК генерира по 650 млн. лева загуба на годинаМинистърът на икономиката и енергетиката Васил Щонов започна отчета си с констатацията, че служебният кабинет е поел енергийния сектор в кризисна ситуация, като в момента вече са поставени стабилни основи за устойчиво развитие."Текущият дефицит в НЕК до 30 юни е 1.5 милиарда лева, а занапред всяка година ще се трупа. Ако не се предприемат допълнителни мерки, всяка година ще се генерира дефицит от 620 милиона лева, което ще доведе до фалит на НЕК", посочи Щонов.Той поясни, че загубите на ел. енергия в момента се покриват изцяло от АЕЦ "Козлодуй" – над 30 лева на мегаватчас. Според Щонов енергетиката може да се стабилизира, като цените на тока стигнат пазарните нива, а износът на електроенергия се увеличи.Като своя заслуга Щонов посочи спирането на строителството на проекта "Южен поток" и всички договори. Според него тази стъпка дава възможност проектът да бъде приведен в съответствие с европейското право и да бъдат уговорени условия на транзитни такси, които да осигурят максимални ползи за България.До 83 млн. евро ще бъдат загубени по Програмата за развитието на селските райониКъм момента потенциалната загуба на средства по ОП "Развитие на селските райони" възлиза на 78-83 милиона евро, каза министърът на земеделието и храните Васил Грудев. Парите ще бъдат загубени до края на годината и няма да бъдат усвоени.Според него през управлението на служебното правителство е довело до пълно отпушване на залежалите проблеми по усвояване на средствата. Грудев изрази надежда, че след актуализацията на бюджета Министерството на земеделието и храните да успее много бързо да изплати националните доплащания за животновъдите, които в момента се забавят.Друга важна промяна била превръщането на разрешителните за сеч в публично достояние. "Могат да бъдат правени онлайн справки за това къде се извършват разрешени сечи", обясни министър Грудев.Набелязани са мерки са стабилизиране на БДЖЗадълженията на БДЖ в момента са 565 милиона лева, отчете министърът на транспорта Николина Ангелкова. Тя посочи, че по време на мандата й основните приоритети са били БДЖ и сектор "Железници"."Установихме наличие на системен проблем относно мерките за безопасност и обучение. Набелязахме мерки, които дават своя резултат. Важното е, че сме се фокусирали и със социалните партньори са направени първите стъпки и при последователна политика те ще дадат своя резултат", посочи Ангелкова.Основен приоритет в работата на служебния кабинет е бил ускоряването на работата по големите инфраструктурни проекти по ОП "Транспорт"- 2007 - 2013 г., като в резултат няма риск от загуба на средства по нея. До края на 2015 г. трябва да бъдат разплатени 1.4 милиарда лева.От железопътните проекти единствено остава високорисков Лот 1 Димитровград – Харманли", поясни Николина Ангелкова. Тя допълни, че до края на ноември ще бъдат предадени проектите за финансиране по ОП "Транспорт и транспортна инфраструктура" за 2014 - 2020 г.Ангелкова посочи, че голямата битка е била магистрала "Хемус" да бъде вкарана сред проектите, които ще се финансират от нея. В областта на железопътната инфраструктура приоритетни ще са втора фаза на направлението Пловдив - Бургас и Елин Пелин – Ихтиман – Септември."Включили сме целия трети метродиаметър. Ще се започне с най-трудната част от бул. "Янко Сакъзов" до жк "Красно село", припомни Ангелкова.До края на тази година очакваме възстановяване на 700 милиона лева по Оперативна програма "Околна среда", отчете министърът на околната среда и водите Светлана Жекова. Тя посочи като основен проблем в министерството именно спрените плащания по тази програма."Заварихме задължения на оперативната програма с над 1 милиард лева към националния бюджет, към бенефициентите, към изпълнителите и напълно замразена оперативна програма. Нашите усилия се концентрираха да възстановим диалога с бенефициентите и с ЕК. Това беше направено максимално бързо", обобщи Жекова.По нейните думи възможната загуба на средства до края на годината е била намалена от първоначално оценените 500 милиона лева на 150 милиона лева."Успяхме да финализираме възстановяване на национален експертен съвет по въпросите за изменение на климата. Проведохме първото заседание на съвета във връзка с финализирането на позицията на България по новия пакет за климата от 2020 до 2030 г.", посочи още Жекова.</TEXT></PARAGRAF><PARAGRAF><DATE>11.11.2014 12:26</DATE><CAPTION>Прекъснато е движението на влаковете между Плачковци и Кръстец</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/11/11/2416968_prekusnato_e_dvijenieto_na_vlakovete_mejdu_plachkovci/</URL><TEXT>Малко след 8 часа тази сутрин е прекъснато движението на влаковете между гарите Плачковци и Кръстец заради паднали скали, информираха от пресцентъра на национална компания "Железопътна инфраструктура". Аварийни екипи работят по разчистването, очаква се работата на възстановителните екипи да приключи до два дни. Ще бъде извършено контролирано сваляне на скална маса, надвиснала над участъка и опасна за движението. Създадена е организация за превоз с автобуси между Дъбово и Трявна за пътниците от влаковете, съобщиха от пресцентъра на БДЖ. При инцидент вчера дерайлира влекач между гарите Левище и Елисейна, в района на Мездра, прекъсвайки за няколко часа движението на влаковете.</TEXT></PARAGRAF><PARAGRAF><DATE>12.11.2014 12:40</DATE><CAPTION>Държавата отказа да даде лиценз за жп превози на компания на Христо Ковачки</CAPTION><NEWSPAPER>DNEVNIK</NEWSPAPER><URL>http://www.dnevnik.bg/biznes/companii/2014/11/12/2417778_durjavata_otkaza_da_dade_licenz_za_jp_prevozi_na/</URL><TEXT>Държавата в лицето на Министерството на транспорта и изпълнителна агенция "Железопътна администрация" е отказала да издаде лиценз за товарни железопътни превози на свързаната с Христо Ковачки "ТБД - Товарни превози", пише "Капитал Daily" в днешния си брой.Дружеството е изцяло собственост на ТЕЦ "Бобов дол", която е част от енергийния бизнес на Ковачки, включващ множество мини за въглища и ТЕЦ-ове.  С искането си за лиценз Ковачки се опитва да намали зависимостта си от Български държавни железници, чийто най-голям клиент е. БДЖ пък е в постоянен конфликт с дружествата му, които са нередовни платци. Миналата седмица БДЖ е изпратило писмо с предупреждение, че ще спре превозите, ако финансовите договорки не започнат да се изпълняват. Общият размер на задълженията е около 16 млн. лв. Сега "ТБД - Товарни превози" обжалва отказа на лиценз пред Върховния административен съд. Делото ще се разглежда догодина.</TEXT></PARAGRAF><PARAGRAF><DATE>12.11.2014 16:31</DATE><CAPTION>Владимир Владимиров се завръща в ръководството на "Холдинг БДЖ"</CAPTION><NEWSPAPER>DNEVNIK</NEWSPAPER><URL>http://www.dnevnik.bg/biznes/2014/11/12/2417944_vladimir_vladimirov_se_zavrushta_v_rukovodstvoto_na/</URL><TEXT>Новият изпълнителен директор на "Холдинг БДЖ" ЕАД е Владимир Владимиров. За председател на съвета на директорите на дружеството е избран Велик Занчев, съобщиха от Министерството на транспорта.От там допълват, че двамата "познават добре системата на железницата, като под тяхно ръководство до 2013 г. бяха извършени едни от най-тежките реформи в "Холдинг БДЖ" ЕАД, които доведоха до намаляване на дълговете на дружеството със 100 млн. лв." Допълва се, че опитът и доказаните резултати са основен мотив за връщането им в управлението на БДЖ.  Владимир Владимиров беше шеф в холдинга при предишното правителство на ГЕРБ и беше освободен от поста от служебния министър на транспорта Кристиян Кръстев от кабинета "Райков" през пролетта на миналата година. Това се случи малко след като Кръстев обяви, че кредиторите на железопътния холдинг се оплакали, че няма добра и ясна комуникация с тях и не знаят какво се случва в дружеството.Велик Занчев започва кариерата си в холдинга през 2010 г., когато е назначен за директор на Дирекция "Корпоративни дейности". От август 2012 г. до април 2013 г. Велик Занчев е изпълнителен директор на компанията, а в периода април – август 2013 г. е изпълнявал длъжността председател на Съвета на директорите.Заместник-председател на Съвета на директорите на холдинга става Филип Алексиев. Той е член на Съвета от септември 2014 г.Сред основните задачи пред новото ръководство на БДЖ е задълбочаване на преговорния процес с кредиторите и интензивен диалог със социалните партньори, за да бъде завършена реформата в сектора, обясняват от Министерството на транспорта.</TEXT></PARAGRAF><PARAGRAF><DATE>17.11.2014 11:52</DATE><CAPTION>Московски ще иска от кредиторите на БДЖ ново разсрочване на дълговете</CAPTION><NEWSPAPER>DNEVNIK</NEWSPAPER><URL>http://www.dnevnik.bg/biznes/2014/11/17/2420635_moskovski_shte_iska_ot_kreditorite_na_bdj_novo/</URL><TEXT>Министърът на транспорта Ивайло Московски планира лично да проведе разговор с кредиторите на "Холдинг БДЖ" и да поиска ново разсрочване при изплащането на заемите, поне за 2 години. Това съобщи самият той в сутрешния блок на БНТ.Той съобщи и че в деня (7 ноември - бел. ред.), в който е встъпил в длъжност, кредиторите на холдинга са блокирали 5 млн. евро, които са по негова сметка в банка. Тази практика се наложи на няколко пъти в миналото и винаги причината беше една и съща - неизплащане на дълга."Рано или късно тези дългове трябва да се платят", заключи Московски.Общият размер на задълженията на БДЖ, просрочени и текущи, е около 600 млн. лв. Най-големият проблем на БДЖ с кредитори към момента е по втория облигационен заем, който беше взет през 2007 г. с  цел да се погасят стари задължения. Просрочията по него са над 70 млн. лв., по информация на "Капитал". Общото обезпечение по този заем е под формата на 5 хил. товарни вагона и 25 дизелови мотриси. С голяма тежест в задълженията на компанията са и дължимите 340 млн. лв. на германската KfW за доставката на дизелови мотриси.През септември стана известно, че Европейската комисия е разрешила на България да предостави държавна помощ на БДЖ в размер на 172 млн. лв. на порции през следващите няколко години. Целта на тази държавна помощ е да се изплатят задълженията към кредиторите.Московски припомни, че в края на предишното правителство "Борисов" задълженията на железницата са били сведени до 3 млн. лв., а за малко повече от една година те са нараснали до 14.5 млн. лв. С това той мотивира и смяната в ръководството на БДЖ, която направи преди седмица.Според Московски пътническите вагони в компанията може да се обновят с пари от европейските програми само ако дружеството, в което са, се премести към Национална компания "Железопътна инфраструктура", защото така ще се подобрят счетоводно финансовите му показатели и ще могат да се ползват европейски средства. Другият вариант е да се разчита на по-голям капиталов трансфер от бюджета и заемни средства.Така както е структурирано БДЖ, никой не може да го изправи на крака, заключи Московски, който беше транспортен министър и при предишното правителство на Борисов. Той се ангажира в рамките на мандата да направи "стабилна и нормална компания" от пътническите превози. За товарните превози смята, че трябва да се обяви отново процедура за приватизация, макар че знаел, че нямало кандидати.Докато бяхме в опозиция такива колективни трудови договори са подписани, така че и да искаме, никого не можем да съкратим. Така Московски отговори на въпроса да се очакват ли нови съкращения в БДЖ при тежкото й финансово състояние. В тази ситуация според него можело да се правят единични съкращения и след съгласуване със синдикатите.Имам доверие в хората, които поеха "Авиоотряд 28" и "Български пощи". Така Московски мотивира направените смени още в първите дни от мандата му. Начело на "Авиоотряд 38" е назначен Тодор Бояджиев, а на пощите - Деян Дънешки.По-късно днес Московски ще направи инспекция на железопътни гари, които се управляват ръчно. Той ще се запознае на място с предприетите мерки за гарантиране на безопасността на влаковото движение.</TEXT></PARAGRAF><PARAGRAF><DATE>17.11.2014 16:30</DATE><CAPTION>Автобуси ще возят пътниците на БДЖ между Айтос и Нова Загора</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/11/17/2421105_avtobusi_shte_voziat_putnicite_na_bdj_mejdu_aitos_i/</URL><TEXT>Спира се движението на влакове между железопътните гари по отсечката Айтос-Нова Загора, докато приключи ремонта на трасето и се възстанови главната сигнализация и сигнално-охранителната техника, каза днес министърът на транспорта Ивайло Московски. Отсечката е дълга 80 километра и по нея има девет гари.До решението се стигна, след като вчера поради човешка грешка, допусната при ръчното управление на насочването на влаковете, едва не се стигна до сблъсък на две пътнически композиции."Смятаме, че до месец и половина ще бъде възстановена главната сигнализация и сигнално-охранителната техника в тези девет гари. Утре предстои среща с консорциума, изпълнител на проекта, чието основно задължение е за транспортиране. Не може да си позволим и минимален риск, каза министърът пред журналисти.</TEXT></PARAGRAF><PARAGRAF><DATE>17.11.2014 15:37</DATE><CAPTION>Два влака едва не се сблъскали челно на гара Церковски</CAPTION><NEWSPAPER>DNEVNIK</NEWSPAPER><URL>http://www.dnevnik.bg/bulgaria/2014/11/17/2421050_dva_vlaka_edva_ne_se_sbluskali_chelno_na_gara_cerkovski/</URL><TEXT>Човешка грешка едва не е довела до челен сблъсък на два пътнически влака вчера вечерта, съобщи dariknews.bg. Инцидентът е станал около 18.00 часа при гара Церковски. На шести коловоз на гарата е бил спрял влак, пътуващ от София за Варна, а същевременно по същия коловоз е идвал пътнически влак от Бургас за Ямбол. Благодарение на машиниста, който е успял да спре композицията само на 300 метра пред другия влак, не се е стигнало до удар.От Национална компания "Железопътна инфраструктура" са обяснили, че инцидентът е в резултат от грешка на стрелочника на гарата.Гара Церковски е една от единайсетте гари в страната, на които заради ремонт на линията стрелките за определяне на коловоза за движение се обръщат ръчно. Инцидентът там не е изключение през последните седмици, са казали от компанията, откъдето посочват, че причината за всички случаи, в които два влака се движат по един и същ, коловоз е човешка грешка.Днес транспортният министър Ивайло Московски заяви, цитиран от БТА, че трябва да се спре практиката на ръчно регулиране на движението."Ще прекратя практиката на ръчно управление на стрелките по железопътното трасе и ще се премине към превозване с автобуси на пътниците в 80-километровата отсечка между Нова Загора и Карнобат. За нас най-важното е за да се избегнат всякакви рискове за пътуващите във влаковете", посочи министърът. Той инспектира няколко от въпросните гари с ръчно управление на движението, за да се запознае на място с мерките за гарантиране на безопасността.По думите му до февруари 2015 г. трябва да бъде премахнато ръчното регулиране за гара Ямбол, но ще се работи в посока съкращаване на този срок. Реконструкцията на железопътната линия от София до Бургас пък трябва да приключи до края на 2015 г.Същевременно "Дарик" съобщава, че постовият стрелочник на гара Церковски, който е допуснал грешката снощи, ще бъде уволнен. За да ограничат подобни грешки, от железопътната компания са намалили скоростта на движение в района на гарите с ремонти на 25 км/ч и са забранили едновременното приемане на влакове.</TEXT></PARAGRAF><aa>'}