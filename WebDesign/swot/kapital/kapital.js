function xml_kapital(){ return '<aa><PARAGRAF><DATE>14.10.2014 19:47</DATE><CAPTION>Четирима шефове в "Българските държавни железници" са освободени във вторник от длъжност заради лошите условия на труд на локомотивните машинисти, недостатъчната им квалификация, проблеми с диспечерските и радиовръзките и лошото състояние на локомотивите</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/sedmicata/2014/10/14/2400462_vecherni_novini_14_oktomvri/</URL><TEXT>До петък директорите на дъщерните на "Холдинг БДЖ" дружества "БДЖ Пътнически превози" и "БДЖ Товарни превози" трябва да изготвят и съгласуват със синдикатите мерки за отстраняване на констатираните проблеми, които по първоначални оценки ще струват 1.5 млн. лв. Ако от следващата седмица не започне прилагането на адекватни мерки, ще има и смяна на ръководствата на двете държавни дружества. Това съобщи пред журналисти транспортният министър Николина Ангелкова след първото оперативно заседание по безопасност в железопътния транспорт, събрало ръководствата на "Холдинг БДЖ", Национална компания "Железопътна инфраструктура" и Изпълнителна агенция "Железопътна администрация".</TEXT></PARAGRAF><PARAGRAF><DATE>19.10.2014 19:52</DATE><CAPTION>БДЖ и национална компания "Железопътна инфраструктура" започват спешни проверки на системите за сигурност, информира БНТ.</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/sedmicata/2014/10/19/2403013_vecherni_novini_19_oktomvri/</URL><TEXT>Ще бъдат проверени диспечерските връзки и автоматичната сигнализация между локомотивите. Проверките са част от мерките за подобряване на условията на труд и повишаване на безопасността. Пакетът от мерки е представен на транспортния министър Николина Ангелкова. В документа държавният превозвач предлага спешна проверка на системите за сигурност в БДЖ: изправността на радиовръзката между машинистите и ръководителите движение и автоматичната локомотивна сигнализация. Двете компании ще въведат и всекидневен контрол на работниците. БДЖ планира още курсове за повишаване на квалификацията им. Разписани са и мерки за обновяване на подвижния състав и ремонт на жп инфраструктурата. В началото на следващата седмица министър Ангелкова и ръководствата на БДЖ и НКЖИ ще обсъдят мерките и необходимите финансови средства за изпълнението им, след което планът ще бъде обсъден и със синдикатите. Целта е те да заработят в максимално кратки срокове, посочват от министерството.</TEXT></PARAGRAF><PARAGRAF><DATE>26.10.2014 16:26</DATE><CAPTION>Мобилен оператор за железниците</CAPTION><NEWSPAPER>KAPITAL</NEWSPAPER><URL>http://www.capital.bg/biznes/kompanii/2014/10/26/2407032_nai-golemite_obshtestveni_poruchki_prez_sedmicata/</URL><TEXT>Държавно предприятие "Национална компания "Железопътна инфраструктура" (НКЖИ) обяви поръчка за предоставяне на мобилни услуги за НКЖИ, Държавно предприятие "Транспортно строително и възстановяване", "Холдинг БДЖ" ЕАД, "БДЖ-Товарни превози" ЕООД и "БДЖ-Пътнически превози" ЕООД за срок от 4 години. С избрания изпълнител ще бъде сключено рамково споразумение. Услугите включват входящите и изходящите гласови телефонни разговори с абонати на всички далекосъобщителни оператори в България, включително роуминг, обособяването на корпоративна затворена група, чиято численост може да надхвърли 6800 абонати, предаване на данни кратки съобщения – входящи и изходящи съобщения, (SMS), МMS, достъп до мобилен интернет през GPRS/EDGE/UMTS, детайлни справки – в електронен вид и на разпечатка, а също така и допълнителни услуги. Прогнозната цена на поръчката е близо 2.8 млн. лв. без ДДС. Изпълнителят ще предоставя безвъзмездно на възложителите бюджет за устройства в размер на 30 хил. лв. за всяка календарна година, разпределен между сключените договори. Участниците трябва да са изпълнили поне три сходни договора за последните три години и да са осигурили чрез GSM мрежата си най-малко 95% покритие по територии. Участниците трябва да са осигурили чрез GSM мрежата си най-малко 95% покритие на железопътните линии на територията на България. Оферти се набират до 1 декември.</TEXT></PARAGRAF><PARAGRAF><DATE>6.11.2014 18:35</DATE><CAPTION>Други приоритети</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/bulgaria/2014/11/06/2414396_prioritet_na_novoto_pravitelstvo_triabva_da_e_bulgargaz/</URL><TEXT>Приоритет по отношение на транспорта за служебното правителство е било подобряването на състоянието на БДЖ, посочи министърът на транспорта Николина Ангелкова. Основната битка обаче е била за включването на магистрала "Хемус" като ключов проект в оперативна програма "Транспорт" за 2014 - 2020 г. В областта на железопътната инфраструктура приоритетни ще са втората фаза на направлението Пловдив - Бургас и Елин Пелин – Ихтиман – Септември. Включен за финансиране е и целият трети метродиаметър, като ще се започне с най-трудната част от бул. "Янко Сакъзов" до жк "Красно село", посочи Ангелкова.</TEXT></PARAGRAF><PARAGRAF><DATE>11.11.2014 19:30</DATE><CAPTION>Държавата отказа жп лиценз на Христо КовачкиДружеството му продължава да не плаща задълженията си към БДЖ, които са около 16 млн. лв.</CAPTION><NEWSPAPER>KAPITAL</NEWSPAPER><URL>http://www.capital.bg/biznes/kompanii/2014/11/11/2417393_durjavata_otkaza_jp_licenz_na_hristo_kovachki/</URL><TEXT>ържавата в лицето на Министерството на транспорта и изпълнителна агенция "Железопътна администрация" е отказала да издаде лиценз за товарни железопътни превози на свързаната с Христо Ковачки "ТБД - Товарни превози". Компанията е 100% собственост на ТЕЦ "Бобов дол", която е част от енергийния бизнес на Ковачки, включващ множество мини за въглища и ТЕЦ-ве.  С искането си за лиценз Ковачки се опитва да намали зависимостта си от държавния жп превозвач Български държавни железници. За БДЖ пък еманципирането на Ковачки означава загуба на най-големия клиент, който обаче от няколко години не плаща редовно на превозвача. Това постоянно води до финансови сблъсъци между двете страни и до заплахи от страна на БДЖ, че спира с превозите на въглища до ТЕЦ-вете.Въпросът с натрупаните към държавната задължения отново излезе на дневен ред, след като БДЖ през миналата седмица е изпратило писмо с предупреждение, че ще спре превозите, ако финансовите договорки не започнат да се изпълняват. Сюжетът се развива паралелно с обжалването на отказа за лиценз, което "ТБД - Товарни превози" обжалва пред Върховния административен съд. Административното дело е образувано на 22 октомври и ще се гледа догодина.Ковачки vs. държавата"ТБД - Товарни превози" подава заявление за лиценз за товарни жп превози на територията на цялата страна в Изпълнителна агенция "Железопътна администрация" на 21 март 2014 г. При разглеждане на документите комисията на министерството констатира пропуски и недостатъци по отношение на изискването за финансова стабилност, както и по отношение на изискването за наличие на материална база.На 15 май "ТБД - Товарни превози" е било уведомено за несъвършенствата на заявлението си, като е предоставен 10 дневен срок за отстраняване на нередностите, т.е. до 25 май включително. "ТБД - Товарни превози" обаче е предоставило допълнителната информация на 5 юни. Като резултат на 2 септември 2014 г. министърът на транспорта излиза със заповед, че отказва издаването на лиценза, а сега "ТБД - Товарни превози" обжалва решението.БДЖ vs. КовачкиДали като реакция на отказа на администрацията да има собствена жп компания, или просто заради липса на средства, сега свързаните с Ковачки компании са в нова серия финансови проблеми с БДЖ. Общо просрочените и текущите задължения за транспортната услуга са около 16 млн. лв. Прекият длъжник към "БДЖ - Товарни превози" са спедиторите на въглищата, но заради неплащане от страна на мините.   Първите задължения от около 3 млн. лв. са натрупани по времето, в което спедитор на мините на Ковачки е "Ти Рейл България". Компанията е собственост на бившия директор на БДЖ Наско Цанев. Той бе изпълнителен директор на дружеството по време на кабинета "Сакскобургготски" през 2003 - 2005 г. Името му нашумя покрай продажбата на 40 нови кушет-вагона, представяйки ги като стари. Проблемите със задълженията на Ковачки започват през есента на 2012 г., като БДЖ завежда дело срещу "Ти Рейл България". От пролетта на миналата година мините на Ковачки започват да използват за спедитор офшорната "Тибиел". От есента на миналата година и този спедитор започва да трупа задължения към превозвача. Проблемът влезе в критична фаза през февруари 2014 г., когато "БДЖ - Товарни превози" спря да вози въглищата за мините за три дни. В резултат в края на февруари се стигна до споразумение между двете страни за погасяване на дълговете. От миналата седмица обаче има ново развитие по казуса, като от държавния превозвач са изпратили писмо с предупреждение, че спират превозите, тъй като споразумението от февруари не се изпълнява в договорения обем. От пресцентъра на БДЖ съобщиха, че до момента са изплатени едва 700 хил. лв. Превозите още не са спрени, като се водят разговори между двете страни за уреждане на въпроса.</TEXT></PARAGRAF><PARAGRAF><DATE>11.11.2014 19:30</DATE><CAPTION>Приходите и загубата на "БДЖ-товарни превози" се увеличават</CAPTION><NEWSPAPER>KAPITAL</NEWSPAPER><URL>http://www.capital.bg/biznes/kompanii/2014/11/11/2417393_durjavata_otkaza_jp_licenz_na_hristo_kovachki/</URL><TEXT>Леко увеличение на приходите и загубата на "БДЖ-товарни превози" показва отчетът на държавната компания за деветте месеца на годината. Постъпленията нарастват със скромните 54 хил. лв. и достигат 96.69 млн. лв. Това се дължи основно на увеличения обем превози с 331 хил. тона, се казва в анализа за дейността на дружеството.Компанията е приключила 9-те месеца със загуба от 9.87 млн. лв., което е ръст от 344 хил. лв. на годишна база. Според ръководството на компанията увеличаващата се загуба се дължи на няколко фактора като неизпълнението на планираните количества превозени товари - с близо 80 хил. тона; заради по-големия дял на превозените товари на по-ниска цена; въведения разход от тази година за експертно обслужване от "Холдинг БДЖ" в размер на 1.4 млн. лв. и др.Краткосрочните дългове на компанията са достигнали 107.25 млн. лв. От тях 64.4 млн. лв. са към доставчици - основно НКЖИ (55.3 млн.лв.).</TEXT></PARAGRAF><PARAGRAF><DATE>12.11.2014 16:09</DATE><CAPTION>Владимир Владимиров се завръща на чело на БДЖ</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/bulgaria/2014/11/12/2417934_novite_stari_naznacheniia_na_kabineta_borisov/</URL><TEXT>овият стар изпълнителен директор на "Холдинг БДЖ" ЕАД е Владимир Владимиров, а за председател на съвета на директорите на дружеството е избран Велик Занчев, съобщиха от Министерството на транспорта. От там допълват, че двамата "познават добре системата на железницата, като под тяхно ръководство до 2013 г. бяха извършени едни от най-тежките реформи в БДЖ, които доведоха до намаляване на дълговете на дружеството със 100 млн. лв.Владимир Владимиров бе шеф в холдинга при предишното правителство на ГЕРБ и бе освободен от служебния министър на транспорта Кристиян Кръстев от кабинета "Райков" през пролетта на 2013 г. Това се случи малко след като Кръстев обяви, че кредиторите на холдинга се оплакали, че няма ясна комуникация и не знаят какво се случва в дружеството.</TEXT></PARAGRAF><PARAGRAF><DATE>14.11.2014 17:51</DATE><CAPTION>Ние пак сме тук</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/bulgaria/2014/11/14/2419732_nie_pak_sme_tuk/</URL><TEXT>Когато новите-стари министри на ГЕРБ се изкачваха по стълбите към втория етаж в парламента, за да присъстват на подписването на коалиционното споразумение с Реформаторския блок миналата седмица, вместо надясно към зала "Запад" първоначално свиха наляво към зала "Изток". Краткото двоумение в коя точно посока да поемат всъщност не беше объркване. Веднага след като премиерът подписа споразумението за съвместно управление с реформаторите той отиде в лявата част на парламента в зала "Изток", където го чакаха председателят на АБВ Георги Първанов и председателят на групата на формацията в Народното събрание и настоящ вицепремиер и министър Ивайло Калфин. Дотогава се смяташе, че бившият евродепутат ще бъде във второто правителство на Борисов в лично качество. Официалното подписване на споразумението с лидера на АБВ обаче беше знак, че лявата формация на бившия президент всъщност ще е третият партньор в новия кабинет, независимо от това дали другият партньор – РБ, иска да седне с тях на една маса или не.Последвалите назначения във втория ешелон на изпълнителната власт окончателно затвърдиха факта, че на практика ще управлява коалиция между три партии - ГЕРБ, РБ и АБВ, независимо че назначенията от партията на Първанов се правят от квотата на формацията на Борисов и без участието в тези договорки на реформаторите. Засега най-видимото назначение е това на дългогодишния кмет на Мездра Иван Аспарухов. Той беше назначен за зам.-министър на регионалното развитие, като ще отговаря за слабо развитите региони и по-специално Северозападна България. Аспарухов беше кмет на Мездра четири мандата от БСП, а на парламентарните избори оглави листата на АБВ във Враца. Преди това името на Иван Аспарухов упорито се спрягаше за областен управител на Враца по времето на управлението на БСП и ДПС, но в крайна сметка на поста в правителството на Пламен Орешарски беше назначен бившият кмет на Бяла Слатина Венцислав Василев, след като областната структура на социалистите застана твърдо зад неговата кандидатура и Аспарухов отказа да се бори за мястото.Тук сме и сме същитеОт 30-те назначения за зам.-министри досега могат да се направят още няколко извода. Единият е, че по-голямата част от тях са на хора, които заемаха тези постове и по времето на първото управление на Бойко Борисов, или бяха назначени на тези позиции от служебното правителство на Георги Близнашки. Почти в същия състав ще бъде шапката на Министерството на транспорта, където за втори път министър е Ивайло Московски. Там за зам.-министър е назначен Валери Борисов, който заемаше поста и в предишното управление на ГЕРБ. По-необяснима е фигурата на втория заместник на Московски – Антон Гинев. При първото управление на ГЕРБ той беше отстранен от поста на изпълнителен директор на Националната компания "Железопътна инфраструктура" заради тежкото й финансово състояние. Връщането му в държавната администрация като зам.-министър стана по времето на предишното управление на БСП и ДПС от Данаил Папазов. Аргументът на Московски за оставането му на поста сега е "приемственост" и фактът, че Гинев се е занимавал с преговорите с кредиторите на БДЖ.Освен бързото сформиране на екипа от зам.-министри транспортният министър направи веднага и смяна в държавните железници и пощите. Там на поста изпълнителен директор беше назначен Владимир Владимиров. В първия мандат на Московски Владимиров беше председател на борда на БДЖ. В качеството си на такъв в първото правителство на ГЕРБ той отговаряше основно за плана за преструктурирането на държавната железница, в който съществена част беше приватизацията на товарното поделение на дружеството, поради което Владимиров не се ползваше със симпатиите на синдикатите. Връщането му отново на поста в компанията моментално предизвика тяхната остра реакция. Друг стар изпълнителен директор от първия мандат на Московски – Деян Дънешки, също беше възстановен на поста.Светкавична готовност с рокадите в различни дружества демонстрира и новият министър на младежта и спорта Красен Кралев. Той спази традицията от предшественика си от ГЕРБ на поста – Свилен Нейков, и едно от първите неща, които направи, беше да смени ръководството на спортния тотализатор. С годишни обороти от над 150 милиона лева тотото е най-доходоносната от трите фирми под шапката на ведомството и обикновено там са съсредоточени най-много интереси. Въпреки че за членовете на управителния съвет е предвиден мандат от 5 години, те могат да бъдат сменяни с едномесечно предизвестие според устройствения правилник. И там, както в останалите структури на министерството се върнаха хора от времето на правителството на ГЕРБ. За изпълнителен директор беше назначен бившият треньор по кану-каяк Дамян Дамянов, който управляваше тотализатора и при Свилен Нейков. За председател на управителния съвет обаче беше назначен бившият борец Живко Вангелов. Като негов член пък беше избрана парламентарният секретар на Свилен Нейков Горяна Тодева. Заместникминистерския си пост от служебния кабинет запазва Калин Каменов, който в предишния кабинет на Борисов беше председател на Агенцията за младежта и спорта и сега ще отговаря за същия ресор в спортното ведомство.В пълен състав вече е шапката на земеделското министерство. Там Десислава Танева запазва като свой заместник Васил Грудев, който ще отговаря за европейската политика и Програмата за развитие на селските райони. Във ведомството се връща и Цветан Димитров, който бе зам.-министър в предишното правителство на ГЕРБ. Приятната изненада обаче е оставането на поста на зам.-министъра от служебното правителство Георги Костов, който ще продължи да отговаря за горския сектор. Той беше на същата позиция и в първия мандат на управлението на ГЕРБ и успя да прокара новия Закон за горите. Но подаде оставка, като официалният мотив тогава беше, че не може да съвместява дейността си на зам.-министър с тази на председател на Селскостопанската академия. Неофициално обаче като причина за напускането му се сочеше несъгласие с политиката на тогавашния министър Мирослав Найденов.Макар че разпределението на председателските места в държавните и изпълнителните агенции между коалиционните партньори тепърва предстои, първата рокада е вече факт. На поста председател на една от ключовите агенции - Държавния резерв, се връща Станимир Пеев. Той заемаше този пост и в първия кабинет на Борисов. А преди това беше районен кмет на Панчарево. По време на мандата си той стана известен с охранителната фирма на съпругата си "Мултифорс АС", която основно печелеше обществените поръчки за охрана на различни военни обекти на Министерството на отбраната по време на първото правителство на Борисов. Едно от малкото нови имена сред зам.-министрите от квотата на ГЕРБ е това на Красимир Живков в МОСВ. По време на предишния мандат на Борисов той беше областен управител на Софийска област. Преди това обаче беше кмет на Правец.</TEXT></PARAGRAF><PARAGRAF><DATE>17.11.2014 19:07</DATE><CAPTION>"БДЖ - Товарни превози" пак ще се приватизира</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/bulgaria/2014/11/17/2421215_bdj_-_tovarni_prevozi_pak_shte_se_privatizira/</URL><TEXT>Процедурата за приватизация на дружеството за товарни превози на холдинг БДЖ вероятно ще бъде рестартирана, а пътническите превози ще отидат в структурата на Национална компания "Железопътна инфраструктура", за да може държавният превозвач да подобри финансовите си показатели и да ползва евросредства за подновяване на локомотиви и вагони заедно с ремонта на релсовия път. Това съобщи пред БНТ транспортният министър Ивайло Московски.Подновяването на намеренията за приватизация на "БДЖ - Товарни превози" не е изненада. По време на предишното управление на ГЕРБ на два пъти беше направен опит да се продаде товарното поделението. Едновременно с това за изпълнителен директор на БДЖ преди дни беше назначен Владимир Владимиров, който пак по времето на ГЕРБ се занимаваше основно с плана за преструктуриране на компанията, където на приватизацията беше отделена важна роля. Идеята за сливането на пътническите превози с инфраструктурата обаче може да наруши принципите на конкуренцията, налагащи разделянето на управлението на мрежата от превозната дейност, тъй като дори при транспорта на пътници теоретично може да има и други компании. Експерт от сектора обаче обясни, че в Европа се върви към връщане на общия модел, като той съществува в Германия, Австрия и Франция.За да започне продажба, Агенцията за приватизация трябва да направи нова оценка, което традиционно отнема месеци. Така че шансът товарните превози да са частни догодина са минимални.Трети опит за продажба Вторият опит за продажба на "БДЖ - Товарни превози" беше прекратен след идването на правителството на БСП и ДПС, с официалния мотив, че има запор върху дялове на дружеството в процедура по приватизация. Тогавашният транспортен министър Данаил Папазов пък официално заяви, че приватизацията нямало да реши всички дългови проблеми на компанията, като имало и варианти тя да излезе на печалба. Неизненадващо тази задача не е изпълнена, като за деветмесечието на тази година товарното поделение е на загуба от близо 10 млн. лв.Също толкова безуспешно вървеше и приватизацията на "БДЖ - Товарни превози" при предишното управление на ГЕРБ. Първата процедура от лятото на 2012 г. се провали тъй като имаше само един кандидат, компания, регистрирана специално за целта в Кипър. Втората процедура пък беше удължавана на няколко пъти. А несигурност за купувачите създаваше запорът на облигационерите върху дяловете на "БДЖ - Товарни превози" заради неизплатени и отдавна просрочени свои вземания от холдинга.Кой имаше интересПри втората процедура кандидатите, закупили документация, бяха четирима, а българското и чуждото присъствие беше 50 на 50. От местна страна кандидатите бяха фирми, близки до Първа инвестиционна банка и до собственика на Български морски флот Кирил Домусчиев. По време на управлението на ГЕРБ Домусчиев през БМФ спечели концесия върху двата терминала за насипни товари на порт Бургас, а впоследствие и този за контейнери отново в Бургас. БМФ е и морски оператор на жп фериботната линия от пристанище Варна до Украйна и Грузия. ПИБ пък тогава кандидатства през "Болкан файненшъл сървисис", на което е 100% собственик. Една от причините за интереса, която се спрягаше към онзи момент, беше, че Ивайло Мутафчиев, един от собствениците на ПИБ, е кум на Христо Ковачки, а свързаните с него мини и ТЕЦ-ве са зависими от държавния превозвач. Чуждите участници бяха румънската Grup Feroviar Roman и австрийската Donau Finanz. Румънската компания беше и единствената със сериозен опит в жп превозите, развивайки бизнес в шест държави в Югоизточна Европа, като в България през дружеството си "Българска железопътна компания" се явява един от най-големите конкуренти на БДЖ. Австрийският кандидат пък беше непознат за българската публика. Компанията е собственост на австрийската фамилия Краус. През 70-те години под ръководството на сегашния собственик Михаел Краус дружеството специализира в санирането и финансовото оздравяване на предприятия и бизнеси.</TEXT></PARAGRAF><PARAGRAF><DATE>21.11.2014 14:03</DATE><CAPTION>БДЖ ще се приватизира отново</CAPTION><NEWSPAPER>KAPITAL</NEWSPAPER><URL>http://www.capital.bg/politika_i_ikonomika/sedmicata/2014/11/21/2423851_kakvo_se_sluchi_prez_sedmicata/</URL><TEXT>"БДЖ - Товарни превози" ще се приватизира за трети път, а пътническите превози може да се слеят с Национална компания "Железопътна инфраструктура". Така транспортният министър Ивайло Московски обяви третия опит за продажба на товарното поделение на превозвача. Предишните два опита бяха по времето на ГЕРБ, като на първия търг имаше само един кандидат, а вторият беше прекратен с идването на БСП и ДПС на власт, официално заради запор върху дялове на дружеството и с надеждата, че то може да излезе на печалба. За деветмесечието на 2014 г. обаче товарното поделение е на 10 млн. лв. загуба.</TEXT></PARAGRAF><PARAGRAF><DATE>25.11.2014 18:54</DATE><CAPTION>"ЖПСтрой" закупи техника за жп строителство за 25 млн. лв.</CAPTION><NEWSPAPER>KAPITAL</NEWSPAPER><URL>http://www.capital.bg/biznes/kompanii/2014/11/25/2426562_jpstroi_zakupi_tehnika_za_jp_stroitelstvo_za_25_mln_lv/</URL><TEXT>"Днес е хубав ден за железопътната инфраструктура." Това заяви зам.-министърът на транспорта Антон Гинев на жп гара Север в София при представянето на новата техника за строителство на жп линии на българската "ЖПСтрой". Инвестицията е за 25 млн. лв., оборудването е на австрийския производител Plasser&Theurer и по думите на зам.-министъра е най-модерната, която има към момента в страната, както и че  комплекта от петте машини може да прави всичко необходимо за строителството на линиите.Кой пазарува техникаАкционерното дружество "ЖПСтрой" е създадено през ноември 2013 г., като в него равно участие имат Румен Вътев и Цветан Гогов. Фирмата на Вътев "Интер системс" е представител на Honeywell Life Safety & Security, предлагаща системи за охрана, контрол на достъпа, видеонаблюдение, пожароизвестяване и пожарогасене и т.н. Цветан Гогов всъщност е човекът с опита в жп строителството, като от 2003 г. до 2006 г. е бил главен директор на държавното предприятие "Транспортно строителство и възстановяване" (ТСВ), правоприемник на бившите транспортни строителни войски."Първо имах (бел. ред. - както и все още) друга частна фирма в областта на жп строителството - "Некст левъл кънстракшънс", която работи като подизпълнител на ТСВ по проект на Национална компания "Железопътна инфраструктура", но ми трябваше по-голяма фирма и партньор", обяснява Гогов генезиса на компанията, а като аргумент за създаването й изтъква около 2500-те километра жп път в страната, които имат нужда от модернизация и реновиране. Черешката на тортата в жп строителството, разбира се, остава оперативната програма "Транспорт" и проектите, финансирани от Европейския съюз, а потенциални други пазари за използване на техниката са Гърция, Македония и Турция. Инвестицията е 100% финансирана с кредит, като по думите на Гогов той е споделен между австрийската Erste Bank и Първа инвестиционна банка и е за 8 години, а обезпечение е техниката. За да задвижи машините за строителство на жп пътя в момента компанията преговаря с "Трейс груп холд" за работа по тяхната час от отсечката от жп линията Пловдив - Бургас, както и със Swietelsky, която работи по част от жп линията между Септември и Пловдив.Комплект от 5 частиМашините, които е закупила компанията, са пет на брой за различни дейности, свързани с жп строителството, и са на австрийския производител Plasser&Theurer. По думите на собственика и главен изпълнителен директор на компанията Йоханес Макс-Тойрер, производителят доставя техника за български клиенти от около 50 години, от 1962 г. като първи клиент е била логично държавната БДЖ, а през следващата година се очаква и доставка на още две машини за Национална компания "Железопътна инфраструктура". За този период (заедно с петте машини на "ЖПСтрой") до момента в страната са били доставени 129 броя. По думите на Гогов обаче едва около една - трета от тях може да се каже, че работят в момента.</TEXT></PARAGRAF><aa>'}