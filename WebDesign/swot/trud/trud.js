function xml_trud(){ return '<aa><PARAGRAF><DATE>17.11.2014 08:40</DATE><CAPTION>Министър Московски: Така, както е структурирано БДЖ, никой не може да го изправи на крака</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4430798</URL><TEXT>Към момента финансовите показатели на БДЖ не позволяват да се кандидатства по ОП "Транспорт" за средства. Рано е да се говори, че средствата ще дойдат от бюджета за 2015 година, защото той тепърва ще се обсъжда. Това заяви в сутрешния блок на БНТ Ивайло Московски, министър на транспорта.През следващите години в БДЖ е възможно да има обновяване на подвижния състав, каза още министърът."Ние сме нов екип и тепърва ще се правят анализи на състоянието на железниците. Трябва да се компенсират дълговете им. Рано или късно тези пари трябва да бъдат платени. Аз оставих задължения за малко повече от 3 млн. лева. За година и нещо те са станали 14 млн. лева. Така, както е структурирано БДЖ, никой не може да го изправи на крака", посочи Московски."Правим всичко възможно да се избегнат инцидентите с влакове. Ще бъда краен и ако се наложи, ще затваряме железопътни участъци", поясни той. "Към следващата година съществува риск да загубим стотици милиони за инфраструктурата заради закъснение. Не искам да се връщам назад и да обвинявам някого, но това закъснение е станало през последната година и половина. Според мен това се дължи на липсата на политическа воля. Разделянето на министерството на регионалното развитие при предишните управляващи е забавило работата с минимум 6-7 месеца по всички инфраструктурни проекти. Като прибавим забавянето при отчуждителните процедури и археологията, нещата отиват на повече от година. Точно поради тези причини ще има забавяне и при АМ "Марица", каза още транспортният министър.</TEXT></PARAGRAF><PARAGRAF><DATE>17.11.2014 13:34</DATE><CAPTION>Два влака на косъм от жестока катастрофа на гара Церковски</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4431440</URL><TEXT>Два пътнически влака замалко да катастрофират край гара Церковски, Бургас, тъй като били погрешно насочени един към друг. За радост машинистите реагирали бързо и професионално и предотвратили сблъсъка. Инцидентът е станал вчера привечер, съобщи пред БНР транспортният министър Ивайло Московски, който пътуваше за селото, за да извърши инспекция.Единият влак е пътувал от София за Варна, а другият - от Бургас за Ямбол. Малко преди 18 ч. на шести коловоз на гара Церковски спрял влакът от София за Варна. Същевременно към същия коловоз пътувал влакът Бургас - Ямбол. Машинистът на влака от Бургас за Ямбол е успял да спре на около двеста метра, преди да се сблъска с другия влак.По думи на министъра причината за тази ситуация е била проблем в сигнализацията. Той увери, че виновникът ще бъде наказан.Това е поредният инцидент, свързан с БДЖ, за последния месец. В края на октомври например машинистът на влака Русе-Варна заряза пътниците заради авария и ги остави 20 часа да зъзнат в студа.</TEXT></PARAGRAF><PARAGRAF><DATE>17.11.2014 21:19</DATE><CAPTION>Московски затвори смъртоносна линия (обзор)	</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4432334</URL><TEXT>Само за три месеца в един и същ участък от жп мрежата на България три тежки катастрофи с пътнически влакове се разминават на косъм. Последният случай е от неделя вечерта в района на гара Церковски, Карнобатско, а другите два – през септември и през октомври в същия участък.Причината е, че по гарите в 80-километровия участък между Нова Загора и Айтос стрелките на коловозите се местят механично, а не автоматично. Това увеличава риска от човешки грешки. Автоматичната сигнализация не работи, тъй като в момента по трасето тече ремонт.Това е и причината в неделя бързият влак от София през Бургас за Варна и насрещно движещ се пътнически влак от Бургас за Ямбол да спрат един срещу друг на разстояние около 200 метра един срещу друг, в един и същ коловоз. Машинистите обаче забелязали отдалеч светлините на насрещния влак. Това и ниската скорост от 25 километра в час в този участък са предотвратили фаталния сблъсък.Вината за случилото се в неделя е на постовия стрелочник, който не е подготвил правилен маршрут за движение. Служителят е бил със стаж едва 3 месеца. Той е уволнен, а началникът на гарата в Церковски е с последно предупреждение.Заради инцидентите от вчера със заповед на транспортния министър Ивайло Московски движението на влакове между Нова Загора и Айтос е спряно до приключване на ремонта. В този участък пътниците ще бъдат превозвани с автобуси, съобщи Московски в Бургас, след като инспектира всички гари по трасето. Според него това ще продължи около месец и половина.По принцип движението в цялата жп мрежа се регулира автоматично, но заради ремонта на участъка, който продължава вече осми месец, цялата сигнално-осигурителна техника там е демонтирана и стрелките се управляват ръчно. Според спецове стрелочниците в България отдавна са отвикнали да правят това и безопасността не може да се гарантира на 100%. Затова министърът ще има днес среща с фирми, които извършват ремонта. Той ще ги помоли да ускорят работата и ще поиска сигнализационната техника да бъде монтирана обратно възможно най-скоро. Според Московски фирмите трябва да поемат разходите по превозването на пътниците с автобуси.Случаят от неделя е третият подобен в района за последните месеци. На 30 октомври два пътнически влака по същата линия спряха на 150 м един срещу друг. На 17 септември подобен инцидент се случи близо до Айтос.РЕСТАРТПродажбата на товарните превози пак на дневен редПроцедурата за приватизация на "БДЖ Товарни превози“ ще бъде възобновена. Това съобщи вчера транспортният министър Ивайло Московски по БНТ. На практика опитът е трети поред, след като предишното правителство на ГЕРБ започна процедура за приватизация, но тя бе прекратена от кабинета "Орешарски“.Московски, при когото започнаха и предните две приватизационни процедури, обаче направи уговорката, че не е много сигурен дали ще се намерят сериозни инвеститори да купят товарните превози на БДЖ.Министърът лансира и тезата, че най-добре е "БДЖ Пътнически превози“ да се обединят с Национална компания "Железопътна инфраструктура“, която е в по-добро финансово състояние. Така според него БДЖ ще изпълни изискванията да стане бенефициент на оперативните програми и да получи финансиране за нови вагони и локомотиви от ЕС. Местенето на дружеството обаче може да стане само с разрешение на ЕК, каза Московски.</TEXT></PARAGRAF><PARAGRAF><DATE>17.11.2014 22:08</DATE><CAPTION>Да се върнем към барон Хирш</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4432362</URL><TEXT>От три месеца насам медиите проявяват нещо като дежа вю щом стане въпрос за железниците. Разпространяват новини, които звучат странно еднакви: два влака спрели на метри един срещу друг, защото стрелочникът се объркал и ги пуснал в един и същ коловоз. Засега се разминаваме с най-страшното, но не се знае докога.Новото от вчера е, че в най-проблемния участък, където се случват подобни нелепи инциденти, пътниците ще се превозват с автобуси. Представяме си колко ще бъдат щастливи, горките, пътувайки за Коледа и Нова година. Как слизат в студа от влака и се прекачват на автобуса, а после обратно.Сигурно толкова "романтично“ е било пътуването с барон Хиршовата железница навремето. Със сигурност скоростта е била същата. Разликата е, че не е имало толкова много инциденти.</TEXT></PARAGRAF><PARAGRAF><DATE>18.11.2014 09:02</DATE><CAPTION>Московски: Нови съкращения в БДЖ не се предвиждат</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4432702</URL><TEXT>"Има девет рискови гари. На тях сме преминали на ръчен режим и се разчита изцяло на субективния фактор, тъй като се извършва рехабилитация на трасетата”, съобщи пред Нова телевизия Ивайло Московски, министър на транспорта, информационните технологии и съобщенията. Това са проекти, които са част от Оперативна програма "Транспорт” и в цяла Европа се извършват такива ремонти.Според него има допусната грешка в това да има голямо трасе развързани гари – изключени от системата на сигнализация и сигнално-охранителна техника. Министърът съобщи, че са работи този проблем да бъде решен скоро."Няма желаещи да работят в железниците. Не бих казал, че е заради възнаграждението, въпреки че има място да се работи по темата”, каза Московски.По думите му докато държавата не отдели необходимите средства да се обнови и автоматизира системата ситуацията в железниците ще бъде такава. "Докато бяхме на власт сме стартирали проекти за над 1.2 млрд. лева, които включват автоматизация”, каза той и добави, че е електрифицирана по-голяма част от мрежата у нас. "Съществуват места, където не е електрифицирана и затова имаме два типа състав – електрически дезира и дизелови”, обясни той.По думите на министъра локомотивният състав на БДЖ е на 35-40 години.Попитан няма ли пътниците да избягат от БДЖ, тъй като е опасно да се пътува с влак, той отговори, че опасно е ако не се вземат тези мерки, които взимаме. "И точно затова го правим, за да са сигурни пътниците”, допълни транспортният министър.Относно пътниците, които не си купуват билети и пътуват гратис той заяви, че продаването на билети ще се автоматизира и така ще се минимизират рисковете от подобни загуби.Московски беше категоричен, че не предстоят нови съкращения в дружеството.Попитан ползвал ли е скоро влак, министърът отговори, че не ползва този транспорт. За последно се е качвал на влак по работа</TEXT></PARAGRAF><PARAGRAF><DATE>19.11.2014 07:28</DATE><CAPTION>Няма влак, няма проблем</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4434113</URL><TEXT>Железопътният транспорт е един от приоритетите на транспортната политика на Европейския съюз до 2020 г. Причините са ясни - по-евтин, по-екологичен, а и използването му за превоз на товари намалява опасностите от катастрофи по шосетата. Затова Европа е готова и дава пари за модернизация на жп мрежата в целия съюз.Чудесна възможност за България, в която влаковете се движат със средна скорост от 40 км в час при 160 км например в Германия!Със сигурност е такава, но се оказва, че използването й у нас минава през... спиране на влакове. Точно това се случи с ремонта на 80 км жп път между Нова Загора и Айтос по европроект. По него се модернизира цялото трасе между Пловдив и Бургас, за да могат влаковете да се движат със 160 км. Докато стане обаче, заради ремонта автоматичната сигнално-охранителна система при движението временно е демонтирана и коловозите се управляват ръчно от стрелочниците. В резултат пътнически влакове по тази линия на три пъти за по-малко от три месеца на косъм се разминават от катастрофа, благодарение на ниската скорост и реакциите на машинистите.Последният и най-сериозен случай доведе до неочаквано управленско решение на транспортния министър Ивайло Московски. Той разпореди изцяло да спре движението на влаковете по това трасе и докато трае ремонта, пътниците на БДЖ да се прекачват на автобуси между Нова Загора и Айтос. Само си представете тази сцена в навечерието на Коледните празници, които идват след месец!Вярно е, че най-важното е сигурността на пътниците. Но ако осигуряването й минава през спиране на влаковете, за какво говорим?Клан – недокланАко се абстрахираме от логичния въпрос толкова ли не могат да се намерят читави стрелочници, та е нужно да се тормозят пътниците, и в този случай, както и в много други, говорим за едно и също нещо – за недовършените реформи. Защото ако бяха завършени, сигурно щеше да има средства и за нова техника, и за подготовка на персонала, включително на стрелочниците.Звучи тривиално, но е вярно. Същият екип, който в момента управлява министерството и железниците, точно преди три години се опита да започне реформа в железниците. От 15 декември 2011 г. трябваше да спрат всички пътнически влакове, чието движение не е оправдано от финансова гледна точка. Критерият за оцеляване беше приходите от билети по линиите да покриват поне 15% от разходите. Оказа се, че дори и този спорен от финансова гледна точка критерий не покриват цели 180 от общо 500 влака. Само че, както се случва почти винаги, общинските власти на много места натиснаха своите депутати, които на свой ред натиснаха тогавашния (и сегашен) транспортен министър. И от разписанието отпаднаха много по-малко влакове.Все пак точно това ръководство на министерството и на железниците в предишния си мандат започна мащабна реформа, чиято цел беше да намали огромните задължения на БДЖ. През 2010 г. железниците имаха 817 млн. лв. задължения, сведени сега до около 500 млн. лв.Първо чрез преструктуриране се ликвидираха няколко излишни предприятия, като например дружеството "Локомотиви“, което взимаше от Холдинг БДЖ локомотивите под наем и ги преотдаваше на " БДЖ Пътнически превози“ и "БДЖ Товарни превози“.После бяха продадени ненужни товарни вагони. "БДЖ Товарни превози“ със своите 10-11 млн. тона превозени товари на година имаше нужда от 5000 вагона, а поддържаше 11 600. Несвойствени за железниците дейности – охранителна, колетна, почистване на вагоните и др., бяха аутсорсвани на външни фирми, което намали разходите за персонал. Паралелно самата компания за товарни превози бе пусната за приватизация и малко преди ГЕРБ да се прости предсрочно с властта бяха получени четири оферти.Вярно е, че всичко това беше постигнато на цената на почти пълен разрив със синдикатите, които организираха една голяма стачка по средата на мандата. Те и сега веднага заговориха за стачка, още щом видяха кой се връща начело на БДЖ.Отново във фризераВсичко започнато при кабинета "Борисов“ напълно бе спряно при кабинета "Орешарски“. До отваряне на офертите на кандидатите за товарния превозвач така и не се стигна, защото процедурата бе отменена. Ръководството на жп холдинга бе сменено, а реформата натикана във фризера. Нещо повече - със синдикатите бе подписан нов колективен трудов договор, по силата на който заплатите бяха увеличени, а съкращението дори на един железничар става само след писмено съгласие на синдикатите.В резултат кредиторите на БДЖ се изнервиха и се стигна до момент, в който дейността на превозвача можеше да бъде блокирана напълно. До крайната мярка – разпродажба на най-новите мотриси и на 3500 товарни вагони, все пак не се стигна, защото почнаха преговори. С неясен засега изход.Ясно е едно - новият/стар управленски екип декларира намерение да извади мерките си от фризера и да ги продължи. Остава да го видим и в действие.</TEXT></PARAGRAF><PARAGRAF><DATE>21.11.2014 11:22</DATE><CAPTION>Пътуването с влак - в мъгла и при ръчно управление</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4438152</URL><TEXT>сещането при пътуването по 100-километровия релсов път от София до Белово е като при повечето маршрути, изминати с пътнически влак на БДЖ. Ръждата по прозореца и кондензиралото стъкло от топлината в купето скриват пейзажа. Масичката липсва, стърчат две железа. Купетата са полупразни, пътниците спят напречно на седалките. Друг път можеш да се случиш във влак, в който не само няма свободно място, но дори коридорите и пространствата между отделните вагони са натъпкани с пътници.40-годишната Светлана отдавна не се е качвала на влак, а сега пътува със съпруга и майка си за Велинград. "Евтино е, жалко е, че май запада." Говорим за зачестилите катастрофи през последните месеци, при което друг пътник пуска черна шега за нашия влак.Лошо управление и планиране, остаряла инфраструктура, отлив от пътници, кражби, закъснения, повреди, ниски цени на билетите са сред най-често изтъкваните причини за незавидното състояние на българските железници.20 са спирките от София до Белово. Част от гарите като тези в Елин Пелин, Костенец, Ихтиман и др. са оживени, но на повечето само едва един-двама души посрещат влака заедно с глутници кучета. След Белово една от двете линии е в ремонт и пътническите влакове изчакват бързите за разминаване в гарите. След Пловдив релсовият път се регулира ръчно. Заради проблеми в обновената автоматична система и за да няма инциденти, машинистите трябва да навлизат в гарите още по-бавно. Дружеството спешно търси да назначи стрелочници.За обратния път може да се качите на бързия влак от Ямбол за София "Диана експрес". Макар вече да спира и на по-малки гари, има едва по десетина души във всеки от петте му вагона. Никола пътува за София, където е студент. 6-7-часа (а веднъж и 12 часа заради непредсказуемите закъснения и прекачвания) е пътят, за който плаща 8 лева със студентското си 50% намаление. Две години е ползвал автобус заради ремонта на участъка между Стара Загора и Бургас, но отново се върнал в БДЖ-то. Не е чул за скорошния влаков инцидент край Карнобат, а катастрофите по този маршрут от последните месеци не го плашат: "Винаги сядам в по-задните вагони, така съм по-спокоен."Кондукторите се разминават по коридорите и търсят "непроверени билети". Не са разговорливи. "Всеки се пази", обяснява това поведение Иван,с когото се засичаме и в сутрешния пътнически влак, и в бързия обратно за София. "Брат ми работи в товарни превози, догодина се пенсионира, но постоянно са под напрежение какво ще се случи на следващия ден."</TEXT></PARAGRAF><PARAGRAF><DATE>21.11.2014 22:40</DATE><CAPTION>Полицаи дебнал гол мъж, хващат жепейци в кражба</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4440073</URL><TEXT>Криминалисти от Горна Оряховица организирали хайка край местно училище срещу ексхибиционист, но разкрили схема за кражба на дизелово гориво от влак.Около 16 часа в четвъртък полицаи обградили района на Професионалната гимназия "Д-р Асен Златаров". Те били вдигнати на крак, след като били получени много сигнали, че край училището редовно се навъртал мъж, който се събличал гол и се показвал пред децата.Докато дебнели да хванат маниака, униформени забелязали съмнителен автомобил "Фолксваген", който се насочил към горичката зад училището, край която минавала жп линия. От колата слезли двама мъже, които извадили от багажника туби и ги натоварили в приближаващ дизелов локомотив. После и те се се качили в машината и потеглили. Незабавно в полицейското управление в Горна Оряховица били сформирани екипи, които предприели заградителни мероприятия. В 16,40 ч на улица "Св. княз Борис Първи", на метри от жп прелез за проверка бил спрян съмнителният фолксваген. Возилото било управлявано от 38-годишния Д. Д. от Горна Оряховица, а с него бил 39-годишният Т. Х. от Велико Търново. И двамата не били криминално проявени и работели в БДЖ.При проверка в багажника ченгетата открили пет пластмасови туби с 35 литра дизелово гориво и два маркуча. Мъжете били задържани за 24 часа.По същото време на коловоз на гара Горна Оряховица полицаите нахлули в локомотива и оковали с белезници 40-годишния машинист С. С. от плевенското село Опанец и 39-годишния помощник-машинист С. С. от Севлиево.Като свидетели са разпитани началникът на влака и двамата маневрист-стрелочници. По случая в полицейското управление в Горна Оряховица е започнало досъдебно производство за кражба. Изяснява се дали четиримата не са замесени и в други подобни случаи.</TEXT></PARAGRAF><PARAGRAF><DATE>23.11.2014 15:54</DATE><CAPTION>Маршрутът на 18 бързи влака от София за Бургас и Варна е с частична промяна</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4442239</URL><TEXT>С частична промяна в своя маршрут ще се движат два бързи влака със задължителна резервация и 18 бързи влака, които пътуват по маршрутите от София за Бургас и Варна през Пловдив и Стара Загора, както и в обратните направления, съобщават от БДЖ. Тези влакове ще се движат по променен маршрут от Стара Загора през Тулово, вместо както по редовния си график през Нова Загора-Ямбол- Зимница. В обратното направление влаковете ще се движат по променен маршрут през Зимница-Тулово-Стара Загора, вместо както по досегашното си разписание през Зимница-Ямбол-Нова Загора.През периода от 25 ноември до 13 декември ще бъде прекъснато движението на влаковете в участъка между гарите Нова Загора и Зимница, съобщават от БДЖ. Причините за прекъсването са ремонтни дейности по железния път, които Национална компания "Железопътна инфраструктура” ще извършва в посочения участък.През периода на ремонта ще бъдат въведени промени в разписанията и маршрутите на всички бързи и пътнически влакове, които обичайно преминават през участъка Нова Загора-Зимница.За осигуряване на транспортно обслужване на пътниците БДЖ ще пусне шест допълнителни бързи и пет пътнически влака, които ще пътуват в участъка между Стара Загора и Нова Загора.С промени в своите разписания и маршрути ще се движат и 40 пътнически влака, които обичайно преминават през участъка между гарите Нова Загора и Зимница. За осигуряване на транспортно обслужване на пътниците БДЖ ще пусне 13 допълнителни пътнически влака, които ще се движат в участъците Стара Загора-Нова Загора и обратно, Стара Загора-Тулово и обратно, Тулово-Карлово и Тулово-Казанлък.За клиентите на националния железопътен превозвач ще бъдат осигурени автобуси, които да превозват пътниците в участъка Нова Загора-Ямбол-Зимница и обратно.</TEXT></PARAGRAF><PARAGRAF><DATE>29.11.2014 12:23</DATE><CAPTION>БДЖ пуска допълнителни влакове за студентския празник</CAPTION><NEWSPAPER>TRUD</NEWSPAPER><URL>http://www.trud.bg/Article.asp?ArticleId=4452186</URL><TEXT>олдинг БДЖ” ЕАД предоставя възможност за осигуряване на допълнителни влакове за групи студенти до курортните селища Велинград, Банско и Добринище във връзка със студентския празник на 8 декември, съобщиха от пресцентъра на "Холдинг БДЖ” ЕАД. Влаковете ще се движат по теснопътната железопътна линия Септември – Добринище след направени предварителни заявки за пътуване.Допълнителните влакове за организираните групи студенти ще пътуват на 6-и и 8-и декември от Септември до Добринище и на 7-и и 9-и декември от Добринище до Септември.Разписание на допълнителния влак от Септември до Добринище, който ще пътува на 6-и и 8-и декември:Септември – 12:35 ч. (тръгва)Велинград – 14:00 ч. (пристига)Банско – 17:00 ч. (пристига)Добринище – 17:15 ч. (пристига)Разписание на допълнителния влак от Добринище до Септември, който ще пътува на 7-и и9-и декември:Добринище – 11:40 ч. (тръгва)Банско – 11:56 ч. (пристига)Велинград – 15:22 ч. (пристига)Септември – 16:50 ч. (пристига)Националният железопътен превозвач напомня, че при организиране на групови пътувания, студентите редовно обучение могат да ползват 75 % намаление от цената на билета. За целта е необходимо групата да бъде съставена от минимум 10 души и един ръководител.Желаещите да пътуват с допълнителните влакове по теснопътната железопътна линия Септември – Добринище могат да направят своите заявки за пътувания на групи на следната електронна поща: bdz_passengers@bdz.bg.Повече информация за подаването на заявки и условията за групови пътувания клиентите на "Холдинг БДЖ” ЕАД могат да намерят на официалната интернет страница на националния железопътен превозвач (www.bdz.bg).</TEXT></PARAGRAF><aa>'}