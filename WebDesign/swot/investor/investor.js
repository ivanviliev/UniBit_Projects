function xml_investor(){ return '<aa><PARAGRAF><DATE>14.10.2014 07:53</DATE><CAPTION>Ковачки дължи 15 млн. на БДЖВ. Стандарт</CAPTION><NEWSPAPER>INVESTOR</NEWSPAPER><URL>http://www.investor.bg/bylgariia/5/a/pregled-na-pechata-za-14-oktomvri-181805/</URL><TEXT>14,8 млн. лв. дължи към 9 октомври бизнесменът Христо Ковачки на "БДЖ-Товарни превози". Това съобщиха от "Холдинг БДЖ" в отговор на въпроси на в. "Стандарт". 9 785 177 лв. са дълговете на спедиторската му фирма "Тибиел" ЕООД. Задълженията са за превозени над 2,7 млн. т въглища от мините към ТЕЦ-овете на Ковачки, които "Тибиел" не обслужва в пълен размер и в уговорените срокове, посочват от БДЖ и допълват, че 5,559 млн. лв. от тях са просрочени, а 4,226 млн. - текущи. Така на практика "Тибиел" не спазва подписаното на 24 февруари споразумение, според което фирмата на Ковачки ежедневно ще плаща на БДЖ определена сума, докато навакса натрупаните просрочия. До споразумението тогава се стигна, след като три дни по-рано "БДЖ-товарни превози" прекрати превозите на въглища за Ковачки заради натрупани 15 млн. лв. дългове, 9 млн. от които - просрочени.</TEXT></PARAGRAF><PARAGRAF><DATE>17.10.2014 18:05</DATE><CAPTION>БДЖ и НКЖИ изготвиха планове за подобряване на безопасността</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/bdj-i-nkji-izgotviha-planove-za-podobriavane-na-bezopasnostta-182107/</URL><TEXT>БДЖ и НКЖИ спешно са изготвили планове за подобряване условията на труд и безопасността в железниците и са ги представили на министъра на транспорта Николина Ангелкова, съобщи Министерството на транспорта.Преди няколко дни транспортното министерство съобщи, че проверки на ИА "Железопътна администрация“ показват наличието на системен проблем, свързан с условията на труд на локомотивните машинисти. Имало проблеми и с поддръжката на подвижния състав и на жп инфраструктурата заради множеството кражби.Още по тематаПотребители купуват онлайн билети за влак основно за пътуване със спални вагониИПИ: Още пари за БДЖ. Докога?Основна констатация от проверката бе занижен контрол по поддръжката и техническото състояние на локомотивите. В резултат Ангелкова поиска бързи планове с мерки и заплаши със смени на ръководни кадри. Сега превозвачът и инфраструктурната компания са дали разчети как могат да бъдат подобрени условията на труд в железниците и да бъде повишена безопасността при превозите на пътници и товари.Разписани са незабавни, средносрочни и дългосрочни мерки за ремонта на подвижния състав и жп инфраструктурата, за подобряване на квалификацията на персонала и за повишаване на безопасността.Предвиждат се незабавни действия от двете компании за проверка на системите за влакова диспечерска радио връзка и автоматичната локомотивна сигнализация, както и въвеждане на процедури за ежедневен контрол. Изготвен е и график за обучение на експлоатационния персонал. В началото на следващата седмица министър Ангелкова ще обсъди с ръководствата на жп компаниите приоритетните действия и необходимите финансови средства за тяхното изпълнение, а след това те ще бъдат представени на синдикатите.По първоначални изчисления, необходимите средства за първоначалните  мерки  са в размер на 1,5 млн. лв.</TEXT></PARAGRAF><PARAGRAF><DATE>31.10.2014 14:58</DATE><CAPTION>Ангелкова: За разрешаването на проблемите в жп сектора е нужна дългосрочна визия</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/angelkova-za-razreshavaneto-na-problemite-v-jp-sektora-e-nujna-dylgosrochna-viziia-182936/</URL><TEXT>Към днешна дата БДЖ има задължения към кредиторите си в размер на 575 милиона леваЕдинствено последователната и дългосрочна визия ще помогне за разрешаването на тежките проблеми в железопътния сектор, категорична е Николина Ангелкова, служебен министър на транспорта, информационните технологии и съобщенията."Ако продължаваме да работим на парче казус по казус, желаният резултат няма да е налице“, подчерта тя по-рано днес в ефира на bTV.Общественото внимание към състоянието на националния превозвач се изостри напоследък заради зачестилите инциденти. Само преди ден два влака, пътуващи съответно за Варна и Бургас, едва не се сблъскаха челно.Коментирайки този случай, Ангелкова напомни, че един от основните проблеми на националния превозвач е свързан със стария подвижен състав, но средствата за закупуването на нов са ограничени. В тази връзка вече са планирани ремонтни дейности, с които се цели обновяването на влакови композиции.Предвид тежкото финансово състояние на превозвача, това са единствените адекватни мерки на този етап, убедена е тя. Към днешна дата БДЖ има задължения към кредиторите си, възлизащи на 575 милиона лева, стана ясно още от думите на служебния министър."Когато тези мерки се изпълняват в своята последователност и това се следи от социалните партньори, ще дойдат и резултатите“, уверена е Ангелкова. Тя напомни още, че дискусията със социалните партньори вече е стартирала, включително и работата с ръководствата на двете компании – НКЖИ и БДЖ. "Спешно взехме мерки“, отбеляза тя, като допълни, че те дават резултат и възможност за координация.</TEXT></PARAGRAF><PARAGRAF><DATE>04.11.2014 15:22</DATE><CAPTION>Кражбите на жп инфраструктура са за над 1 млн. лева от началото на годината</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/krajbite-na-jp-infrastruktura-sa-za-nad-1-mln-leva-ot-nachaloto-na-godinata-183137/</URL><TEXT>НКЖИ подменя медните кабели с оптични в опит да ограничи посегателствата над съоръженията сиКражбите на жп инфраструктурата от началото на годината до средата на октомври са на стойност малко над 1 млн. лева, сочат данните на Националната компания "Железопътна инфраструктура“. За този период са били регистрирани общо почти 400 кражби.Тези посегателства са предпоставка за инциденти и заплашват сигурността на пътниците, предупреждават от БДЖ.От началото на годината до средата на октомври "БДЖ – Пътнически превози“ е регистрирала 111 кражби на стойност около 400 хил. лева, а в "БДЖ – Товарни превози“ посегателствата са в размер на над 100 хил. лева.Продължават и случаите на замерване на влаковите композиции с камъни – 49 случая от началото на годината, като при два от тях са пострадали и пътници на компанията. През 2013 година е имало 92 случая със замерване с камъни, а щетите от тях са били на стойност над 100 хил. лева, отчитат още от холдинга.В опит да бъдат ограничени кражбите от НКЖИ подменят медните кабели с оптични, поетапно се внедрява видеонаблюдението на жп гари и жп прелези.</TEXT></PARAGRAF><PARAGRAF><DATE>04.11.2014 17:58</DATE><CAPTION>Преквалифицират кадри на железницата</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/prekvalificirat-kadri-na-jeleznicata-183161/</URL><TEXT>Има нужда от стрелочници, които да работят по гарите на ръчно управление, заяви министърът на транспортаЩе се преквалифицират кадри на железницата заради спешна нужда от експлоатационен персонал. Това обяви министърът на транспорта, информационните технологии и съобщенията Николина Ангелкова, цитирана от БТА.По думите на Ангелкова има нужда от минимум 30 стрелочници, които да работят по гарите на ръчно управление. Вече има и готов план на обучение, който се изпълнява съвместно със синдикатите, уточни тя.Следващата седмица предстои да бъде свикан Консултативен съвет по сигурността в БДЖ съвместно със социалните партньори за повишаване безопасността, подобряване условията на труд и обучение на персонала в железницата, информира още министърът.Съветът ще заседава всеки месец и на първото му заседание ще се набележат конкретните мерки, свързани с контрола както по отношение на системите за автоматична локомотивна сигнализация, така и с радиодиспечерската връзка.Според Ангелкова темата за увеличаване на цените на билетите на влаковете не е на дневен ред, а графикът за тяхното движение, който се обсъждал с НК "Железопътна инфраструктура" и с БДЖ. Актуализираният график влиза в сила от декември и това се прави всяка година, подчерта тя.Ангелкова коментира, че до края на 2014 година няма загуба на средства по ОП "Транспорт", а до края на 2015 г. трябва да бъдат усвоени около 1,4 милиарда лева.</TEXT></PARAGRAF><PARAGRAF><DATE>07.11.2014 21:11</DATE><CAPTION>Московски: Планираме сериозни инвестиции в БДЖ</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/moskovski-planirame-seriozni-investicii-v-bdj-183410/</URL><TEXT>Московски: Планираме сериозни инвестиции в БДЖНовото правителство може да поднови процедурата по приватизацията на "БДЖ - Товарни превози", коментира новият транспортен министърСериозни инвестиции в БДЖ обеща новият транспортен министър Ивайло Московски, цитиран от "Фокус”. Подготвя се и мащабен план за преструктуриране на железопътния сектор."Концентрираме се в оздравяването на”БДЖ – Пътнически превози” и най-вероятно ще бъде рестартирана процедурата по приватизацията на "БДЖ – Товарни превози”, коментира още транспортният министър.Той посочи, че около 5 млн. евро от средствата на БДЖ са блокирани в германската банка KfW, с която българските железнициимат кредитни взаимоотношения.Московски обеща да се търсят варианти не само за оптимизацията на структурата, но и за подновяване на подвижния състав на компанията. Той оцени, че през последната година е била на безвремие, което се е отразило на всички сектори в държавата.Ивайло Московски каза още, че Министерството на транспорта ще продължи стратегията си за пристанищата и летищата с концесионна политика, а в пътния сектор ще се използват механизмите на Оперативна програма "Транспорт“.Като рисковите пътни проекти, Московски посочи лот 4 на Автомагистрала "Струма“, както и АМ "Марица“. "Продължава работата по изграждане на електронно управление“, обясни още транспортният министър.</TEXT></PARAGRAF><PARAGRAF><DATE>10.11.2014 07:47</DATE><CAPTION>Железниците спират превозите за КовачкиВ. Стандарт</CAPTION><NEWSPAPER>INVESTOR</NEWSPAPER><URL>http://www.investor.bg/bylgariia/5/a/pregled-na-pechata-za-10-noemvri-183464/</URL><TEXT>Днес "БДЖ - Товарни превози" ще спре превозите на въглища от мините към ТЕЦ-овете на Христо Ковачки. Крайната мярка е в изпълнение на едноседмичното предупреждение, изпратено от БДЖ до бизнесмена да се издължи до петък, 7 ноември, коментираха от централата на БДЖ. Близо 16 млн. лв. дължи към 10 ноември Христо Ковачки на "БДЖ - Товарни превози", съобщиха от "Холдинг БДЖ". Над 10 млн. лв. са дълговете на спедиторската му фирма "Тибиел" ЕООД.</TEXT></PARAGRAF><PARAGRAF><DATE>12.11.2014 07:50</DATE><CAPTION>Държавата отказа жп лиценз на Христо Ковачкив. Капитал Daily</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/pregled-na-pechata-za-12-noemvri-183616/</URL><TEXT>Държавата отказа жп лиценз на Христо Ковачкив. Капитал DailyДържавата в лицето на Министерството на транспорта и изпълнителна агенция "Железопътна администрация" е отказала да издаде лиценз за товарни железопътни превози на свързаната с Христо Ковачки "ТБД - Товарни превози". Компанията е 100% собственост на ТЕЦ "Бобов дол", която е част от енергийния бизнес на Ковачки, включващ множество мини за въглища и ТЕЦ-ве. С искането си за лиценз Ковачки се опитва да намали зависимостта си от държавния жп превозвач Български държавни железници. За БДЖ пък еманципирането на Ковачки означава загуба на най-големия клиент, който обаче от няколко години не плаща редовно на превозвача. Това постоянно води до финансови сблъсъци между двете страни и до заплахи от страна на БДЖ, че спира с превозите на въглища до ТЕЦ-вете.</TEXT></PARAGRAF><PARAGRAF><DATE>12.11.2014 17:14</DATE><CAPTION>Владимиров и Занчев се връщат в ръководството на БДЖ</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/vladimirov-i-zanchev-se-vryshtat-v-rykovodstvoto-na-bdj-183671/</URL><TEXT>Преговорите с кредиторите на железницата са сред основните им задачиВладимир Владимиров е назначен за изпълнителен директор на "Холдинг БДЖ" ЕАД, а за председател на Съвета на директорите на дружеството е избран Велик Занчев.Промените са одобрени на днешното заседание на новите членове на Съвета на директорите на "Холдинг БДЖ”, съобщават от Министерството на транспорта.За заместник на Велик Занчев е избран Филип Алексиев.Сред основните задачи пред новото ръководство на БДЖ е задълбочаване на преговорния процес с кредиторите и интензивния диалог със социалните партньори, за да бъде завършена реформата в сектора, уточняват от пресцентъра на БДЖ.Владимиров и Занчев бяха в ръководството на железницата по време на предишното управление на кабинета "Борисов“.Владимир Владимиров бе освободен през март 2013 година от служебния министър на транспорта Кристиан Кръстев от правителството на Марин Райков.Биографичната справка за Владимир Владимиров показва, че той е завършил специалностите "Международни икономически отношения” и "Финансов мениджмънт” в УНСС. Притежава магистърски степени по "Бизнес администрация” от Виенския икономически университет и Moore School of Business към Университета на Южна Каролина, САЩ. Член е на Асоциацията на сертифицираните експерт счетоводители (АССА) в Лондон и има придобита степен "Сертифициран счетоводител”. През годините е заемал редица ръководни длъжности като финансов и изпълнителен директор в няколко български компании.В периода октомври 2009 г. –  април 2013 г. Владимиров е изпълнявал  длъжността председател на Съвета на директорите на "Холдинг Български държавни железници”. Основните му отговорности по това време са свързани с провеждането на реформите в холдинга и двете дъщерни дружества.Новият председател на Съвета на директорите Велик Занчев е финансист. Завършил е специалност "Финанси” в УНСС. През годините е заемал редица ръководни длъжности като финансов мениджър и търговски директор в различни компании. Занчев започва кариерата си в "Холдинг БДЖ” през 2010 г., когато е назначен за директор на Дирекция "Корпоративни дейности”. От юли 2011 г. до август 2012 г. заема длъжността директор на Дирекция "Финанси и администрация” в дружеството. От август 2012 г. до април 2013 г.  Занчев е изпълнителен директор на "Холдинг БДЖ”. През периода април –  август 2013 г. е изпълнявал длъжността председател на Съвета на директорите на холдинга.Заместник-председателят на Съвета на директорите на "Холдинг БДЖ” Филип Алексиев е директор на Дирекция "Финанси” в холдинга от април 2013 г. През септември 2014 г. е назначен за член на Съвета на директорите на дружеството.</TEXT></PARAGRAF><PARAGRAF><DATE>17.11.2014 11:20</DATE><CAPTION>Транспортното министерство анализира да иска ли пари от бюджета за БДЖ</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/transportnoto-ministerstvo-analizira-da-iska-li-pari-ot-biudjeta-za-bdj-183901/</URL><TEXT>Дружеството може да получи подкрепа от държавата, но само по мерки за преструктуриране, посочи транспортният министър Ивайло МосковскиДържавата може да окаже подкрепа – чрез бюджета или от Българската банка за развитие, но само за преструктуриране на Холдинг БДЖ, съобщи в ефира на БНТ транспортният министър Ивайло Московски.Той обаче призна, че все още е рано да се даде конкретен отговор дали в бюджета за догодина могат да бъдат заложени средства за железопътното дружество. Транспортното министерство обаче прави анализи как може да се случи това.Преговорите с кредиторите на дружеството са "във фаза на напрежение“, коментира още транспортният министър. Той посочи, че правителството ще настоява за разсрочване на задълженията.Московски посочи, че отново се е върнал трендът за увеличаване на задлъжнялостта в холдинга и посочи за пример "БДЖ – Товарни превози“. През 2009 година задълженията на дружеството са били 20 млн. лева, а до 2013 година са били намалени до 3 млн. лева. За година задълженията на дружеството отново са се увеличили и вече достигат 14,5 млн. лева, коментира той.По тази причина са направени и промените в ръководството на компанията, допълни още Московски. Той повтори, че ще работи за рестартиране на процедурата за приватизация на "БДЖ – Товарни превози“, макар че призна, че на този етап няма желаещи да купят дружеството. "Ние сме длъжни да опитаме“, коментира Московски.Един приоритет за правителството по отношение на БДЖ ще бъде и обновление на подвижния състав на дружеството. Това може да стане чрез заемни средства или капиталов трансфер от държавния бюджет.На този етап финансовото състояние на БДЖ не позволява тя да изпълнява проекти по оперативни програми и да получи финансиране от ЕС, уточни още Московски. Той очаква загуби на "стотици милиони" европейски средства заради забавени проекти в пътната и железопътната ос на ОП "Транспорт". Всички проекти са били забавени с малко повече от година, обясни новият транспортен министър. За него причината е лиспваща политическа воля, за да бъдат извършени необходимите действия, смята новият транспортен министър. Магистрала "Хемус" ще получи европейско финансиране, но няма да бъде изграждана само с европейски средства, а и вероятно с пари от бюджета или заемни средства, стана ясно още от думите на Московски.</TEXT></PARAGRAF><PARAGRAF><DATE>18.11.2014 10:08</DATE><CAPTION>Московски: Никой не желае да купи "БДЖ – Товарни превози"</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/moskovski-nikoi-ne-jelae-da-kupi-bdj--tovarni-prevozi-183968/</URL><TEXT>Локомотивният състав на БДЖ е на възраст между 35 и 40 години, призна транспортният министърНовият транспортен министър Ивайло Московски ще рестартира процедурата за приватизация на "БДЖ – Товарни превози“, макар и да призна същевременно, че никой няма желание да купи дружеството."Дружеството е в такова състояние, че там трябват огромни инвестиции и огромно преструктуриране, за да може да тръгне на печалба“, обясни той. В ефира на "Нова телевизия“ той припомни, че през 2013 година компанията е имала 3 млн. задължения, а към днешна дата те вече са 14,5 млн. лева.През последните месеци един от основните клиенти на дружеството – Христо Ковачки ( чрез свързаната с него ТБД - Товарни превози", която е собственост на ТЕЦ "Бобов дол") е подал искане за лиценз за превозвач. То все още не е удовлетворено, но когато това стане, значително ще намалеят товарите, които се превозват от "БДЖ – Товарни превози“, прогнозира още Московски.Според него тежкото състояние на жп сектора е заради липсата на адекватни инвестиции. "Ако приемем като сравнение, че нашата мрежа е горе-долу колкото тези на Чехия или Австрия, десетократно по-малко средства се отпускат от държавата за поддръжка и развитие на жп мрежата“, обясни той. В България локомотивният състав на БДЖ е на възраст между 35 и 40 години и части от мрежата не са автоматизирани. Заради липсата на електронни системи съотношението между служител на километър железопътен път е 2,5 пъти по-голямо, отколкото е средното за Европа, обясни министърът.Същевременно Московски напомни и за местата, които не са електрифицирани и по тях се движат дизелови локомотиви. Освен това по думите му средната скорост по мрежата е 50 км/ч, което е и предпоставка за големи закъснения на влаковете.Московски коментира и зачестилите инциденти в сектора, като посочи, че това се дължи на 80-километрово трасе, което се рехабилитира по европейски програми, но заради това и гарите са изключени от системата на сигнализация и трасето се управлява ръчно. За да не се стигне до фатален инцидент, вчера Московски нареди спиране на движението в участъка и извозването на пътниците с автобуси.В момента се изготвят графиците за трансбордиране на пътниците, обясни министърът.</TEXT></PARAGRAF><PARAGRAF><DATE>27.11.2014 18:33</DATE><CAPTION>Обществен съвет ще анализира финансовото състояние на БДЖ</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/obshtestven-syvet-shte-analizira-finansovoto-systoianie-na-bdj-184621/</URL><TEXT>Експертите ще предложат и варианти за възстановяване и развитие на жп сектора у насОбществен съвет ще анализира финансовото състояние на БДЖОбщественият съвет ще търси и начини за подобряване на оперативното управление в компаниите на БДЖ. Снимка: архив, РойтерсОбществен съвет в подкрепа на българските железници започва да прави анализ за състоянието на БДЖ. Новосъздадената организация ще начертае и мерки за решаване на проблема със задълженията и  неплатежоспособността, съобщиха от Холдинг БДЖ. Оттам допълниха, че структурата бе създадена днес, като в Обществения съвет ще участват експерти от железопътния бранш, членове на граждански сдружения, експерти от висши учебни заведения и асоциации, както и представители на социалните партньори.Целта на инициативата е да се очертае един по-успешен и дългосрочен хоризонт пред развитието на българските железници, като се провокира максимално широка дискусия с активното участие на гражданите по най-важните проблеми в железопътния сектор.Отделно дискусията ще бъде насочена и към политиците, за да се обсъдят предложения и варианти за възстановяване и развитие на сектора.Освен финансовото състояние на БДЖ ще се обсъждат и вариантите да бъде подобрено оперативното управление на "БДЖ - Пътнически превози“ и на "БДЖ – Товарни превози“.Съветът ще търси и начини за подобряване на взаимодействието на БДЖ с Национална компания "Железопътна инфраструктура“, за да се подобрят условията за достъп и ползване на жп инфраструктурата. Експертите ще обсъждат и вариантите за интегрирана политика в завършени инфраструктурни технологични проекти по направленията на Трансевропейската жп мрежа.Приоритет за обсъждане в съвета ще е и създаването на високотехнологична жп инфраструктура и иновации в пътническите превози с нови влакове. Съветът си е поставил за цел и разработването на Национална стратегия за политиката, финансовата стабилност и дългосрочната жизнеспособност на българските железници.</TEXT></PARAGRAF><PARAGRAF><DATE>29.11.2014 13:47</DATE><CAPTION>БДЖ осигурява още влакове за групи студенти до Велинград, Банско и Добринище</CAPTION><NEWSPAPER>INVESTOR</NEWSPAPER><URL>http://www.investor.bg/ikonomika-i-politika/332/a/bdj-osiguriava-oshte-vlakove-za-grupi-studenti-do-velingrad-bansko-i-dobrinishte-184719/</URL><TEXT>Влаковете ще се движат по теснопътната железопътна линия Септември–Добринище след направени предварителни заявки за пътуване"Холдинг БДЖ” ЕАД предоставя възможност за осигуряване на допълнителни влакове за пътуване на организирани групи студенти до курортните селища Велинград, Банско и Добринище във връзка със студентския празник 8 декември, информират от компанията.Влаковете ще се движат по теснопътната железопътна линия Септември–Добринище след направени предварителни заявки за пътуване.Допълнителните влакове за организираните групи студенти ще пътуват на 6 и 8 декември от Септември до Добринище и на 7 и 9 декември от Добринище до Септември.Националният железопътен превозвач напомня, че при организиране на групови пътувания, студентите редовно обучение могат да ползват 75 % намаление от цената на билета. За целта е необходимо групата да бъде съставена от минимум 10 души и един ръководител.Желаещите да пътуват с допълнителните влакове по теснопътната железопътна линия Септември – Добринище могат да направят своите заявки за пътувания на групи на адрес bdz_passengers@bdz.bg.</TEXT></PARAGRAF><aa>'}