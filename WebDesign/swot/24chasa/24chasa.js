function xml_24chasa(){ return '<aa><PARAGRAF><DATE>14.10.2014 13:25</DATE><CAPTION>Министър Ангелкова: Ако до петък няма мерки за справяне с проблемите в БДЖ, ще се сменят директори</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4366873</URL><TEXT>Ръководителят на движението на гара "Волуяк” не е подал сигнал за преминаването на влака. Това каза министърът на транспорта, информационните технологии и съобщенията Николина Ангелкова пред журналисти във връзка с инцидента на 9 октомври на ж.п. прелез "Обеля“ в кв. "Обеля“ 2, когато локомотив, движещ се от гара "Волуяк” за Централна гара-София, удари лек автомобил и един човек загина.Ангелкова поясни, че техническото разследване по случая все още не е приключило, но това, което е установено до момента е, че ръководителят на движението на гара "Волуяк” не е подал сигнал на прелезопазачката за преминаването на влака.Служителят на ДП НКЖИ е отстранен временно от длъжност, заяви още Ангелкова и допълни, че все още се изясняват причините, заради които той не е подал сигнала. Министърът на транспорта допълни, че той ще понесе отговорност за действията си. Ангелкова уточни също, че в момента на инцидента бариерите на прелеза са били вдигнати и преминаването на моторни превозни средства е било разрешено, именно защото прелезопазачката не е била уведомена за преминаването на влака."До петък трябва да бъдат представени конкретни мерки за подобряване на условията в железопътния транспорт. Ако до тогава не видим конкретни мерки за справяне с проблемите, ще има смяна на директори", заяви министърът.Проверките показват наличието на системен проблем, свързан основно с условията на труд, тяхното подобряване, поддръжката на локомотивите, поддръжката на инфраструктурата заради множеството кражби.Утре ще бъде проведена среща с транспортните синдикати, на която ще стане ясно какви мерки ще бъдат взети за подобряване на персонала.</TEXT></PARAGRAF><PARAGRAF><DATE>14.10.2014 14:07</DATE><CAPTION>Освобождават административните директори в БДЖ "Пътнически превози" и "Товарни превози"</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4366967</URL><TEXT>Административните директори в БДЖ "Пътнически превози" и БДЖ "Товарни превози" и тези, които отговарят за състоянието на локомотивите ще бъдат освободени от днес. Това каза на брифинг министърът на транспорта, информационните технологии и съобщенията Николина Ангелкова, след свиканото от нея на първото оперативно заседание по безопасност в сектор "Железопътен транспорт” с ръководствата на ДП НКЖИ, "Холдинг БДЖ“ ЕАД и ИА "Железопътна администрация“. ССпоред Ангелкова, констатациите, които са направени от проверките на ИА "Железопътна администрация" са достатъчни, за да може да се вземе едно такова решение, заяви Ангелкова."Това е проблем, който съществува и не са предприети мерки за неговото разрешаване", заяви Ангелкова и допълни, че тези хора трябва да понесат своята отговорност, защото констатациите показват, че не са предвидени достатъчно програми за обучение на машинистите за работа с автоматична локомотивна сигнализация и с влакова диспечерска радио връзка."От направената проверка от 180 локомотива в БДЖ "Пътнически превози” с радиостанции, които поддържат диспечерска радио връзка, 15 не работят, което означава, че те следва да бъдат ремонтирани незабавно. По отношение на БДЖ "Товарни превози” от 65 локомотива радиодиспечерската връзка в два не работи", съобщи още Ангелкова. По отношение на автоматичната локомотивна сигнализация от 44, оборудвани с такава сигнализация десет не работят."Установих занижен контрол по отношение на поддръжката и техническото състояние на локомотивите и най-вече на това как и в какви условия машинистите всеки ден излизат на работа", коментира Ангелкова. Тя заяви, че е изискала от ръководството на БДЖ "Товарни превози”, БДЖ "Пътнически превози” и в цялост от изпълнителен директор и борда на "Холдинг БДЖ" до петък да представят адекватни мерки по констатираните проблемите.Изискали сме спешни мерки и още от преди две седмици промяна на бизнес плана на дружеството в посока адресиране на тези проблеми -да бъдат заложени дейностите, които са свързани с подобряване условията на труд, обясни Ангелкова допълни,че трябват незабавни мерки." В тази връзка, ако в тези мерки, които искаме да бъдат предоставени до петък, не видим реалистичен план за адресиране на проблемите, ще се предприемат мерки и в смяната на БДЖ "Пътнически превози” и БДЖ "Товарни превози", заяви Ангелкова.Тя съобщи още предписанията от констатираните проверки в НКЖИ - липса на съгласувателни процедури по отношение извършване на комплексни проверки и съоръжения, липса на резервни части, кражби и посегателства върху инфраструктурата. Ангелкова допълни, че по част от тези предписания вече са взети мерки. Министърът на транспорта съобщи, че днешното заседание няма да е единственото такова и допълни, че на всеки две седмици ще се провежда такова оперативно заседание, докато от министерството не са напълно уверени, че мерките, които предстоят да се одобрят в петък не се изпълняват.</TEXT></PARAGRAF><PARAGRAF><DATE>15.10.2014 14:01</DATE><CAPTION>Чакаме пари за БДЖ от ревизирани бизнес планове</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4368877</URL><TEXT>Министър Николина Ангелкова се срещна със синдикалните организации в жп сектора, съобщиха от пресцентъра на Министерство на транспорта, информационните технологии и съобщенията (МТИТС). На срещата стана ясно, че финансиране за БДЖ се очаква от ревизираните бизнес планове.Всяка една от предложените конкретни мерки, свързани с подобряване условията на труд, повишаване квалификацията на експлоатационния персонал и поддръжката и ремонта на подвижния състав и жп инфраструктурата, които ще бъдат представени от ръководствата на двете железопътни компании, ще бъде съгласувана с вас. Това заяви Ангелкова по време на срещата.Участниците в срещата се обединиха около становището, че е необходимо да бъдат предприети незабавни действия по подобряване процеса на работа и контрола, за да се гарантира безопасността на жп превозите на пътници и товари.Мистър Ангелкова заяви, че разчита именно на ръководствата на синдикатите да се включат активно и заедно с тях да бъдат набелязани неотложните мерки, свързани с подобряване условията на труд, повишаване квалификацията на експлоатационния персонал и поддръжката и ремонта на подвижния състав и жп инфраструктурата, които да бъдат реализирани веднага.Тя припомни, че допълнителни средства няма да се търсят, а ще дойдат от ревизираните бизнес планове, в които ще бъдат включени именно онези дейности, определени заедно със социалните партньори като приоритетни.Следващата среща между ръководствата на МТИТС и социалните партньори ще се проведе в петък – 24.10.2014 г. и на нея ще бъдат обсъдени конкретните мерки и предложения, постъпили от жп превозвача и НКЖИ.На срещата, от страна на МТИТС освен министър Ангелкова, присъстваха и заместник-министърът на транспорта, информационните технологии и съобщенията Георги Тодоров, изпълнителният директор на ИА "Железопътна администрация“ Веселин Василев, генералният директор на ДП НКЖИ Милчо Ламбрев, изпълнителният директор на "Холдинг БДЖ“ ЕАД Християн Кръстев и главният ревизор по безопасността на НКЖИ Бисер Минчев. Синдикалните организации бяха представени от Екатерина Йорданова – председател на Съюза на транспортните синдикати в България към КНСБ, Петър Бунев – председател на Синдиката на железничарите в България към КНСБ, Розен Зарков - председател на Федерация на транспортните работници и Зоринчо Йорданов – председател на Национален железничарски синдикат към КТ "Подкрепа” и Георги Манолов – председател на Синдиката на локомотивния персонал в България.</TEXT></PARAGRAF><PARAGRAF><DATE>25.10.2014 13:47</DATE><CAPTION>Снегът и дъждът спряха влаковете</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4387859</URL><TEXT>Вследствие на обилните валежи е прекъснато движението на влакове в няколко участъка в страната. Заради наводнен железен път е спряно движението между Димитровград и Меричлери и Димитровград и Хасково, информира "Дарик".Заради снеговалеж и силен вятър е преустановено движението в междугарието Дебелец - Плачковци. Там падналия мокър сняг е нанесъл щети върху контактната мрежа. Проблемен е и участъка Цветино - Велинград, където има паднали дървета върху релсите.Екипи на Национална компания железопътна инфраструктура работят по отстраняване на повредите, а пътниците от влаковете се извозват с автобуси.</TEXT></PARAGRAF><PARAGRAF><DATE>25.10.2014 16:22</DATE><CAPTION>Бедствено положение обявено в Габрово заради снега</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4388023</URL><TEXT>Бедствено положение е обявено в община Габрово от 14.00 часа. В сила е забрана за движение на всички видове моторни превозни средства. Това каза за Фокус Таня Христова, кмет на град Габрово. По думите й, хората не са подготвени за толкова тежка зимна обстановка. Автомобилите нямат гуми, които да им позволят да се предвижват и това създава проблеми на техниката, която се опитва да създаде проходимост. Таня Христова каза още, че е въведен в изпълнение Общинският план за защита при бедствия и са мобилизирани всички структури, ангажирани с неговото изпълнение. В Община Габрово от рано тази сутрин работят Общинският съвет за сигурност и Щабът за изпълнение на плана за защита при бедствия. "Поради възникнали аварии, причинени от изключително интензивния снеговалеж, който освен това е и мокър, без ток са над 50 села и 4 квартала в града – Ябълка, Шумели, Априлово, Гачеви, Трънито”, добави още Таня Христова. Тя каза й, че към момента екипи на електроразпределителното дружество локализират и отстраняват повредите. "Към момента нямаме получени сигнали за бедстващи хора на територията на община Габрово. При възникване на кризисна ситуация, се обръщаме с призив към граждани да търсят помощ на тел. 112”, каза още кметът на Габрово. Тя обясни и че в момента се организира извозването на 45 човека, от които 20 ученици, останали на гара Съботкови, след прекъсването на движението на влака в това направление. Силно затруднено е движението на колите на Общински пътнически транспорт в града и към селата. "Спрени са междуградските линии посока Габрово – Севлиево и Габрово - Велико Търново. Сигналите, които получаваме за паднали дървета и клони се отработват от екипите на Пожарна безопасност и защита на населението”, уточни още Таня Христова. Тя обясни и че територията на града се почиства с цялата налична техника от 25 машини на общинско предприятие. Работи се и по почистването на пътищата към селата с общо 12 машини, като е мобилизирана и допълнителна техника. Видимостта на територията на цялата община, включително на прохода Шипка и към курортен комплекс Узана, е силно ограничена. Температурите са минусови, височината на снежната покривка е над 45 см, духа силен вятър и има навявания. "Тъй като тежкият и мокър сняг чупи клони, апелираме пешеходците да бъдат внимателни и да не излизат навън, ако не е крайно наложително”, добави още кметът на Габрово. Тя уточни, че ситуацията към момента остава тежка и сложна, но всички екипи работят за създаване на нормална обстановка.27 октомври е обявен за неучебен ден за всички училища на територията на община Габрово, съобщиха от пресцентъра на общината. Във връзка с обявеното бедствено положение в общината са въведени следните временни ограничения: Забранява се движението на неподготвени за движение при зимни условия МПС; Препоръчва се ограничение на движението на личните МПС без спешна необходимост; Забранява се паркирането на МПС в района на съдовете за смет. На територията на общината има затрупани и блокирани от преспи участъци от общинската пътна мрежа, с невъзможност за движение на МПС. Невъзможно е движението на автобуси от ОПТ в посока Габрово – Севлиево, Габрово-Дряново-Велико Търново. Преустановено е движение на влакове на територията на общината. Блокирани са 45 човека, от които 20 ученици на гара Съботковци. Има блокирани десетки автомобили с неподходящи за сезона гуми. Лишени от ел. енергия са 5 квартала и 60 села от община Габрово. Преустановено е движение на прохода Шипка, поради обилен снеговалеж и паднала дървесна маса.</TEXT></PARAGRAF><PARAGRAF><DATE>27.10.2014 09:34</DATE><CAPTION>Няколко затворени жп линии в страната заради наводнения</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4390139</URL><TEXT>Има няколко затворени жп линии в страната заради наводнени участъци, паднали паднали дървета и прекъсната контактна мрежа. Това съобщи в предаването "Добро утро, България“ на Фокус изпълнителният директор на БДЖ Християн Кръстев. Той уточни, че цялата линия Русе - Каспичан - Варна не функционира в момента."Там продължава разчистването на дърветата и възстановяването на контактната мрежа. По линията Димитровград – Хасково също има прекъсване. Наводнението е отнесло баластовата призма на железния път“, допълни Кръстев.Той посочи, че са затворени и участъците Горна Оряховица по четвърта линия в посока Кръстец и Разград – Самуил.Изпълнителният директор на БДЖ увери, че се работи непрекъснато по възстановяването на движението на влаковете."Там, където няма затруднения, влаковете се движат по разписание. С колегите от НКЖИ продължаваме да работим съвместно на участъците с паднали дървета след обилния снеговалеж. Там все още няма движение“, подчерта той.Християн Кръстев призова гражданите да проверят предварително кои линии и кои влакове са в движение преди да тръгнат на път.</TEXT></PARAGRAF><PARAGRAF><DATE>29.10.2014 21:07</DATE><CAPTION>Два експреса без малко да се сблъскат, спрели на 150 м един срещу друг</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4395885</URL><TEXT>Два влака са спрели един срещу друг само на 150 метра. Това е станало в 17,12 ч в сряда на гара Безмер, съобщиха за “24 часа” източници, близки до железницата.Това са ускорените бързи влакове (бившите експреси) от Варна за София и от София за Бургас.В 17,12 ч влак 8612 , бившият експрес “Слънчев бряг”, е приет на четвърти коловоз вместо на трети и се е оказал срещу влака от София за Варна.Спрени са от дежурния ръководител движение.Шефът на “Холдинг БДЖ” Християн Кръстев вчера потвърди инцидента. Той каза, че дежурният ръководител движение не е подготвил маршрута за приемане на влаковете. “Той обаче се усеща и тръгва да подава ръчен сигнал за стоп. Влаковете са спрели на 150 м един от друг” обясни Кръстев. И каза, че ще награждава машинистите заради бързата им реакция.Гарата е в ремонт и управлението на движението е в ръчен режим. Заради обновяване на жп мрежите в ръчен режим са 12 гари, които са “развързани” от системата за сигнализация и управление на движението на влаковете. Заради това влизането на влаковете в тези гари е с 25 км в час, за да могат да реагират, обясни още Кръстев.По-късно от НКЖИ отрекоха, че дежурният ръководител движение е виновен и заявиха, че се прави разследване. Според шефа на Националната компания “Железопътна инфраструктура” Милчо Ламбрев е допусната човешка грешка. Маневреният стрелочник пуснал от едната страна влака на 4-и коловоз. Стрелочничка обаче не е завъртяла стрелката и насрещният влак е влязъл пак по този коловоз.Стрелочничката била от 3 месеца на работа. Нямало е и втори човек, който да следи работата и?, тъй като имало недостиг на хора.А инструкции има и те трябва да се спазват. По принцип имало и нареждане да не влизат в такива “развързани” гари по два влака едновременно. Това е било спазено - едната композиция е била влязла в гарата и е спряла, а насрещният влак е пуснат по-късно, обяснява Ламбрев. Така се елиминира възможността два влака да се движат един срещу друг и се увеличава времето за реакция.Заради инцидентите в железницата служебният министър на транспорта Николина Ангелкова разпореди спешни мерки, създаден е и консултативен съвет, който да работи за безопасността в железницата. Една от тях е обучението на железничарите. Резултатите от тях обаче явно е рано да се появят.</TEXT></PARAGRAF><PARAGRAF><DATE>31.10.2014 08</DATE><CAPTION>Министър Николина Ангелкова: В БДЖ не трябва да се работи на парче</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4398469</URL><TEXT>В БДЖ има проблеми, неслучайно започнахме ежедневна работа и дискусия със социалните партньори, както и с ръководствата на двете компании - НКЖИ и БДЖ. Това каза министърът на транспорта, информационните технологии и съобщенията в служебния кабинет "Близнашки“ Николина Ангелкова пред бТВ.Тя коментира и предотвратения инцидент на гара Безмер, край Ямбол с бързият влак от София за Бургас и експреса от Варна за София като заяви: "Има човешка грешка. Човешката грешка е на стрелочничката. Тук бих искала да благодаря на професионализма на машинистите за това тези мерки дават резултат, защото те са свързани с координацията между БДЖ и НКЖИ, между двете дружества. Защото именно координираните действия на мерките избегнаха една голяма трагедия.“В железниците е необходимо да се работи последователно и дългосрочно и да не се работи на парче, защото, ако ние работим на парче и случай по случай тези случаи винаги ще се повтарят. Затова е много важно да има една последователна и дългосрочна визия и координирани действия между оператора и между управителя на железопътната инфраструктура.</TEXT></PARAGRAF><PARAGRAF><DATE>01.11.2014 15:11</DATE><CAPTION>Машинисти предотвратиха пожар в бързия влак от Бургас за София</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4401175</URL><TEXT>Машинисти предотвратиха пожар в бързия влак, пътуващ от Бургас за София, съобщава БГНЕС.Около 11:40 ч. в района на гара Чинтулово локомотивната бригада на бърз влак № 3622, който пътува по маршрут от Бургас за София, забелязва дим, излизащ от единия компресорен агрегат на локомотива. Машинистите незабавно са спрели влака и са предприели мерки за предотвратяване на евентуално запалване на локомотива, като са използвали четири пожарогасителя. На мястото на инцидента превантивно е пристигнал и екип на служба "Пожарна безопасност и защита на населението".Извънредното спиране на бързия влак в района на гара Чинтулово по никакъв начин не е застрашило живота и здравето на пътниците и превозния персонал, съобщават от БДЖ.В 12:30 ч. от гара Сливен е изпратен друг локомотив, който да обслужи влака до София. Влакът е заминал от гара Чинтулово в 13:20 ч. и в момента пътува в посока София с около 100 минути закъснение.</TEXT></PARAGRAF><PARAGRAF><DATE>04.11.2014 15:51</DATE><CAPTION>Кражбите на релси за 2014 г. са за над 1 милион лева</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4406524</URL><TEXT>Посегателствата върху железницата продължават. Най-често срещаните случаи са поставяне на предмети върху железния път, замерване на влакове с камъни, умишлено спиране на товарни влакове с цел грабеж, посегателства на части от вагони и локомотиви, кражби на действащи съоръжения от осигурителната и телекомуникационна техника, железопътни релси, жп стрелки и части за тях, скрепителни елементи, т.е. всякакви метални и медни части, които могат да бъдат предадени на складовете за вторични суровини. Това съобщиха от пресцентъра на БДЖ.На 31-и октомври, около 17:30 ч., пътническият влак № 81205 от Панагюрище за Пловдив удря поставен камък върху железния път в участъка между гарите Панагюрище и Съединение. Вследствие на удара влакът престоява в гара Съединение от 17:36 ч. до 18:04 ч. за оглед на дизеловата мотриса "Дезиро”. След извършеният оглед е установено, че е пробит картера на скоростната кутия на мотрисата. В момента дизеловата мотриса е в очакване на ремонт за възстановяване на нанесените щети, които все още са в процес на оценяване. В случай, че се наложи смяна на скоростната кутия на мотрисата, сумата би могла да достигне близо 60 000 лв.Най-важното измерение на подобни действия, обаче, е застрашаването на сигурността на движението на влаковете, както и живота и здравето на клиентите и служителите на железницата. Подобни посегателства са огромен риск за сигурността на движението и биха могли да доведат до катастрофи с непредвидими последствия.Голям брой посегателства се регистрират срещу железопътната инфраструктура, което също е предпоставка за железопътни инциденти, а разходите за възстановяване на жп инфраструктурата са огромни. Само от началото на годината до средата на месец октомври 2014 г., ДП НКЖИ е регистрирала 397 бр. кражби на стойност 1 060 627 лв.В "БДЖ – Пътнически превози” ЕООД са регистрирани 111 бр. кражби на стойност около 400 000 лв., а кражбите в "БДЖ – Товарни превози” ЕООД са в размер на над 100 000 лв.От началото на 2014 г. до настоящия момент са регистрирани 11 случая на умишлено поставяне на различни предмети върху железния път, поради които се е стигало до нанасяне на щети по локомотиви и мотрисни влакове. Обикновено предметите, които се поставят върху железопътните линии са камъни, автомобилни гуми, клони и др.Много често пътническите влакове са обект и на замервания с камъни. От началото на годината досега са регистрирани 49 случая, при които по влакове на "Холдинг Български държавни железници” ЕАД са хвърляни камъни. При 10 от тези случая, обект на злонамерените действия са били мотрисите "Дезиро”, които заедно със спалните вагони са най-новият подвижен състав на железопътния превозвач. При два от случаите на замерване на пътнически композиции с камъни са пострадали двама пътници. През 2013 г. случаите на замерване на влакове с камъни са 92, а щетите от тях възлизат на над 100 000 лв.Ръководствата на "Холдинг БДЖ“ ЕАД и ДП НКЖИ водят дългосрочна политика за намаляване на кражбите и посегателствата по железопътната инфраструктура и подвижния състав, като безопасността на пътниците е приоритетна задача на двете дружества.Във връзка с посегателствата срещу собственост на националния железопътен превозвач "Холдинг БДЖ” ЕАД предприема мерки за тяхното ограничаване чрез провеждане на съвместни инициативи с органите на МВР, организиране на допълнителна охрана на влаковете в проблемните участъци, провеждане на разяснителни кампании за последиците от посегателствата по подвижния състав и железопътната инфраструктура в училища и по места, където се наблюдава повтаряемост на подобни случаи и др.Възможностите на ДП НКЖИ за предотвратяване на посегателствата са ограничени, тъй като не разполага с необходимия ресурс и правомощия. Въпреки това, тече подмяната на медните кабели с оптични, които засега не са обект на посегателства. В ход е и поетапно внедряване на видеонаблюдение на жп гари и жп прелези.За ограничаване на посегателствата върху подвижния състав и железопътната инфраструктура, двете компании разчитат както на доброто взаимодействие с органите на МВР, така и на подкрепата на други държавни институции, имащи отношение към решаването на проблема.</TEXT></PARAGRAF><PARAGRAF><DATE>05.11.2014 20:22</DATE><CAPTION>Екипи ще работят цяла нощ за пускане на влаковете София-Кулата</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4409582</URL><TEXT>Няма пострадали пътници и служители при удара на пътнически влак във фадрома, паднала до железния път в междугарието Бобошево-Кочериново. Вследствие на удара е дерайлирал локомотивът на влака и първият вагон, съобщават от БДЖ, цитирани от БНР.Движението на влаковете в участъка Бобошево-Кочериново е спряно. Аварийните екипи на Националната компания "Железопътна инфраструктура" ще работят без прекъсване до отстраняване на щетите по железния път. Очаква се движението на влаковете в участъка да бъде възстановено до утре сутринта.Пътниците от международния влак за Солун пътуват вече с автобус за Кулата, откъдето до Солун ще бъдат прехвърлени на друг автобус, осигурен от гръцките железници. Пътниците от бързия влак от София за Кулата, ще бъдат превозени с автобуси от Дупница до Благоевград. За пътниците от бързия влак, който пътува от Благоевград за София, ще бъде осигурен автобусен транспорт от Благоевград до Дупница.</TEXT></PARAGRAF><PARAGRAF><DATE>06.11.2014 14:47</DATE><CAPTION>Николина Ангелкова: Задълженията на БДЖ в момента са 565 милиона лева</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4410853</URL><TEXT>Задълженията на БДЖ в момента са 565 милиона лева. Това каза министърът на транспорта Николина Ангелкова при представяне на отчет за изпълнението на приоритетите в икономическата политика на служебния кабинет, съобщи "Фокус”."БДЖ и сектор "Железници” се превърна в един от основните ни приоритети. Неслучайно фокусът беше насочен натам. Необходима е последователна и дългосрочна визия с кредиторите”, заяви министърът."Установихме наличие на системен проблем относно мерките за безопасност и обучение. Набелязахме мерки, които дават своя резултат. Всеки ден ставаме свидетели на някаква ситуация в ЖП транспорта, но това е като един жив организъм. Важното е, че сме се фокусирали и със социалните партньори са направени първите стъпки и при последователна политика те ще дадат своя резултат”, посочи Ангелкова. Тя уточни, че са наясно, че е необходимо закупуване на нов състав.Основен приоритет в работата на служебния кабинет е бил ускоряването на работата по големите инфраструктурни проекти по ОП "Транспорт”- 2007-2013 г. "Няма риск от загуба на средства по програмата. До края на 2015 г. трябва да бъдат разплатени 1,4 милиарда лева. Имаме увеличение средно на физическото изпълнение на железопътните проекти с 10 %. Имаме три пъти ускоряване на темпа на работа. От железопътните проекти единствено остава високо рисков Лот 1 Димитровград – Харманли”, поясни Николина Ангелкова.По Лот 2 на АМ "Марица” се работи с ускорени темпове и проектът ще завърши в рамките на програмата."До края на ноември смятам, че ще успеем да подадем ОП "Транспорт и транспортна инфраструктура” 2014-2020 г. Една от основните битки бе пътната ос и включването на автомагистрала "Хемус” към програмата. От проектите в ЖП инфраструктурата приоритетни ще са втора фаза на направлението Пловдив - Бургас и Елин Пелин – Ихтиман – Септември. Включили сме целия трети метродиаметър. Ще се започне с най-трудната част от бул. "Янко Сакъзов” до ж.к. "Красно село”, заяви министър Ангелкова.По отношение на електронно управление тя посочи, че на 20 октомври на сайта на министерството е публикуван Законопроект за изменение и допълнение на Закона за електронно управление за обществено обсъждане.</TEXT></PARAGRAF><PARAGRAF><DATE>10.11.2014 08:33</DATE><CAPTION>Два влака на косъм от катастрофа</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4417499</URL><TEXT>Катастрофа край Българово е била предотвратена на Архангеловден, твърди пред Нова телевизия Мартин Николов. "Само преди 2 седмици в новините показаха как на гара Безмер два влака бяха насочени един срещу друг, а в събота отново се разигра подобна ситуация, но на гара Айтос", разказа той.Рано сутринта нощният влак по направлението София-Бургас бе изпратен към гара Българово по неправилен коловоз, по който се очаквало всеки момент да мине пътническата композиция за Карнобат. "В последния момент служители на гарата са се усетили, че двата влака са изпратени един срещу друг и са изключили напрежението в контактната мрежа, за да спрат бързия влак и да предотвратят евентуален сблъсък“, добавя Мартин Николов.Той е изпратил и снимки, за да покаже актуалното състояние на централна жп гара Бургас."Снимките които Ви изпращам показват актуалното състояние на централна жп гара Бургас. Разорана и ...наводнена – така посреща своите пътници една от най-големите гари в страната, а именно Бургаската. Това, което всеки би определил на плавателен канал, всъщност са 3-ти и 4-ти коловоз! И не, това не е следствие от продължителните валежи в Бургаска област, положението е такова вече над 4 месеца", казва той. Реконструкцията на гарата е част от мащабния евро-проект за жп линията Пловдив-Бургас. Драстични са закъсненията по проекта във всички участъци. Гара Бургас е разкопана от месец февруари 2014 г., а по план ремонтът трябваше да приключи още през месец юни. Поради забавени плащания и слаба организация, трасето беше изоставено. Не е ясно до кога ще бургазлии ще се радват на река в центъра на града си, вместо на модерна гара. Но проблемите започват оттук – поради ремонта на гарата, функционират само 3 от общо 7 коловоза, което затруднява работата на БДЖ“, коментира възмутеният гражданин.Той припомня, че от железниците създадали нова организация, според която и двата следобедни влака за София трябва да потеглят чак след като пристигнат и двата сутрешни влака от София. Но те закъсняват почти ежедневно, а времето, предвидено за смяна на локомотива, е само 15 минути. Резултатът е, че за последния един месец бързият влак за София, потеглящ в 14:15 часа, е заминал навреме от Бургас само в осем от общо 31 дни, добавя Николов.И заключва, че "резултатът – изнервени пътници, огромни закъснения и отново поставената под въпрос безопасност на жп превозите".</TEXT></PARAGRAF><PARAGRAF><DATE>12.11.2014 16:44</DATE><CAPTION>Връщат Владимир Владимиров и Велик Занчев в БДЖ</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4422754</URL><TEXT>Владимир Владимиров е назначен за изпълнителен директор на "Холдинг БДЖ" ЕАД. За председател на Съвета на директорите на дружеството е избран Велик Занчев.Промените идват след днешното заседание на новите членове на Съвета на директорите на БДЖ, на което бяха разпределени функционалните задължения на всеки един от тях, съобщи БГНЕС. За заместник на Занчев е избран Филип Алексиев. Сред основните задачи пред новото ръководство на БДЖ е задълбочаване на преговорния процес с кредиторите и интензивния диалог със социалните партньори, за да бъде завършена реформата в сектора.От транспортното министерство съобщиха, че Владимиров и Занчев познават добре системата на железницата, като под тяхно ръководство, до 2013 година, бяха извършени едни от най-тежките реформи в "Холдинг БДЖ" ЕАД, които доведоха до намаляване на дълговете на дружеството с 100 млн. лева. Опитът и доказаните резултати са основен мотив за връщането им в управлението на БДЖ.Владимир Владимиров бе освободен през 2013 година от тогавашния министър на транспорта Кристиан Кръстев от служебното правителство на Марин Райков. От октомври 2009 г. до април 2013 г. Владимиров бе председател на Съвета на директорите на БДЖ. Тогава министър-председател отново бе Бойко Борисов, до февруари 2013 г.В края на август 2013 г. за изпълнителен директор на Холдинг БДЖ ЕАД бе назначен Християн Кръстев, а предшественикът му Чавдар Трендафилов остана в ръководството като заместник-изпълнителен директор, отговарящ за контрола върху техническото състояние и безопасността на подвижния жп състав.Финансистът Велик Занчев започва кариерата си в БДЖ през 2010 г., когато е назначен за директор на Дирекция "Корпоративни дейности". От юли 2011 г. до август 2012 г. е директор на Дирекция "Финанси и администрация" в дружеството. От август 2012 г. до април 2013 г. Велик Занчев е изпълнителен директор на БДЖ. През периода април – август 2013 г. е изпълнявал длъжността председател на Съвета на директорите на БДЖ.Заместник-председателят на Съвета на директорите Филип Алексиев е директор на Дирекция "Финанси" в "Холдинг БДЖ" ЕАД от април 2013 г. През септември 2014 г. е назначен за член на Съвета на директорите на дружеството.</TEXT></PARAGRAF><PARAGRAF><DATE>13.11.2014 13:12</DATE><CAPTION>Опoскан жп прелез застрашава преминаващи, областният управител на Търново назначи проверка</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4424340</URL><TEXT>Областният управител на Велико Търново проф. Георги Камарашев е поискал от кметовете на населените места и от отговорните институции пълна справка за състоянието на жп прелезите на територията на областта. Информацията трябва да включва три компонента, състояние на бариерите, състояние на светлинната и звукова сигнализация и състоянието на пътните знаци.Проверката е предизвикана след сигнал на жители от село Лесичери. От няколко месеца с риск за живота си те пресичат жп-линията, по която преминава и влака София-Варна. На прелеза е имало бариери и светлинна сигнализация, но сега те липсват. Проф.Камарашев, лично посети мястото и сам се увери, че няма бариери, няма светлинна и звукова сигнализация, а пътните знаци не са поставени по правилата или ги няма, информират от пресслужбата му.Заради прелеза-убиец областният управител се срещнал с ръководството на БДЖ в Горна Оряховица. Той поставил срок до 10 ч. в понеделник нередностите да бъдат отстранени, бариерите да бъдат поставени и светлинната сигнализация да работи. Областният управител лично ще провери в понеделник как е извършен ремонта.</TEXT></PARAGRAF><PARAGRAF><DATE>17.11.2014 08:36</DATE><CAPTION>Московски: Има риск да загубим стотици милиони за инфраструктурата</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4430791</URL><TEXT>Към момента финансовите показатели на БДЖ не позволяват да се кандидатства по ОП "Транспорт" за средства. Рано е да се говори, че средствата ще дойдат от бюджета за 2015 година, защото той тепърва ще се обсъжда. Това заяви в сутрешния блок на БНТ Ивайло Московски, министър на транспорта.През следващите години в БДЖ е възможно да има обновяване на подвижния състав, каза още министърът."Ние сме нов екип и тепърва ще се правят анализи на състоянието на железниците. Трябва да се компенсират дълговете им. Рано или късно тези пари трябва да бъдат платени. Аз оставих задължения за малко повече от 3 млн. лева. За година и нещо те са станали 14 млн. лева. Така, както е структурирано БДЖ, никой не може да го изправи на крака", посочи Московски."Правим всичко възможно да се избегнат инцидентите с влакове. Ще бъда краен и ако се наложи, ще затваряме железопътни участъци", поясни той. "Към следващата година съществува риск да загубим стотици милиони за инфраструктурата заради закъснение. Не искам да се връщам назад и да обвинявам някого, но това закъснение е станало през последната година и половина. Според мен това се дължи на липсата на политическа воля. Разделянето на министерството на регионалното развитие при предишните управляващи е забавило работата с минимум 6-7 месеца по всички инфраструктурни проекти. Като прибавим забавянето при отчуждителните процедури и археологията, нещата отиват на повече от година. Точно поради тези причини ще има забавяне и при АМ "Марица", каза още транспортният министър.</TEXT></PARAGRAF><PARAGRAF><DATE>17.11.2014 13:27</DATE><CAPTION>Два влака на косъм от жесток удар на гара Церковски</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4431394</URL><TEXT>ва пътнически влака замалко да катастрофират край гара Церковски, Бургас, тъй като били погрешно насочени един към друг. За радост машинистите реагирали бързо и професионално и предотвратили сблъсъка. Инцидентът е станал вчера привечер, съобщи пред БНР транспортният министър Ивайло Московски, който пътуваше за селото, за да извърши инспекция.Единият влак е пътувал от София за Варна, а другият - от Бургас за Ямбол. Малко преди 18 ч. на шести коловоз на гара Церковски спрял влакът от София за Варна. Същевременно към същия коловоз пътувал влакът Бургас - Ямбол. Машинистът на влака от Бургас за Ямбол е успял да спре на около двеста метра, преди да се сблъска с другия влак.По думи на министъра причината за тази ситуация е била проблем в сигнализацията. Той увери, че виновникът ще бъде наказан.Това е поредният инцидент, свързан с БДЖ, за последния месец. В края на октомври например машинистът на влака Русе-Варна заряза пътниците заради авария и ги остави 20 часа да зъзнат в студа.</TEXT></PARAGRAF><PARAGRAF><DATE>17.11.2014 20:24</DATE><CAPTION>Девет гари опасни- били с ръчно управление (обзор)</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4432122</URL><TEXT>9 жп гари са опасни и има риск от инциденти, защото регулирането на стрелките е ръчно. Това заяви транспортният министър Ивайло Московски, след като тръгна да ги инспектира.Ръчното управление, което се наложи заради модернизация на жп линията, ще бъде прекратено и местенето на стрелките ще е само автоматично, съобщи Московски. В участък от 80 км между Нова Загора и Карнобат пътниците вече ще се возят с автобуси.В неделя 2 влака са били на косъм от катастрофа. В 17,12 ч стрелочник с 3 месеца стаж ги праща един срещу друг. На 6-и коловоз на гара Церковски навлиза влак от София за Варна номер 8601 - същият, с който по-рано стана инцидент при Калояновец. На коловоза обаче вече е спрял пътнически влак от Бургас.От БДЖ твърдят, че машинистът на бързия влак от София е спрял, преди да влезе в коловоза, защото видял другия влак.В края на октомври пак стрелочник с 3 месеца стаж вкара на един коловоз един срещу друг два влака на гара Безмер.</TEXT></PARAGRAF><PARAGRAF><DATE>18.11.2014 07:02</DATE><CAPTION>Ивайло Московски: Ако трябва ще хвърлям столове, но ще спазим сроковете за проектите</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4432089</URL><TEXT>-Г-н Московски, става все по-опасно да се пътува с влак. Преди 2 седмици стрелочници пратиха композиции една срещу друга, преди ден - пак. Докога? - Рехабилитацията и модернизацията на жп линиите Пловдив-Бургас и Пловдив-Свиленград извадиха от действие системите за сигнализация и осигурителната техника в девет гари. Заради това те са на ръчен режим.- Кои са тези гари? - Всичките от Нова Загора до Айтос. Тръгнах на инспекция, за да видя с очите си как са нещата. Има условия за рискови ситуации заради човешки грешки, за които нито аз, нито ръководството на НКЖИ искаме да носим отговорност. Стрелочникът, който допусна грешката в неделя вече е уволнен, а началникът на гарата е с последно предупреждение. Но това не застрахова от бъдещи грешки. Затова сме на мнение, че пътниците в този участък от 80 км трябва да бъдат превозвани с автобуси. Този дискомфорт ще продължи месец-месец и половина. Изпълнителят дава гаранции, че толкова време ще му трябва да въведе нормална сигнализация. За да се създаде организация за това обаче, трябва една седмица. Дотогава съм казал на НКЖИ да правят, да струват, но да няма и 0,5% риск.  Двойни смени ли, повече хора ли ще пращат, но да приключим с тези ситуации. БДЖ пък ще намалят още скоростите.- Че колко да ги намаляват?- Ако ще и с 5 км в час да се движат, но да няма рискове, докато се върне сигнализацията.- За втори път ще карате влака на министерството на транспорта. Какво е усещането?- В никакъв случай не е еуфорично и празнично. Събрах преди няколко дни колегите от министерството, за да се запозная с актуалната обстановка. Някъде е имало приемственост, нормално са се развивали нещата, но има и забавяния и според мен грешни политики. За тях ще търсим промени в законодателството.- Не изглеждате особено нахъсан както беше в началото на предишния мандат. Защо?- Политическата конфигурация не ни позволява да бъдем по-смели и резки. А и искрено съм притеснен, знаете, че изключително много се гордеехме с ОП "Транспорт". Тя беше с най-добри показатели по договаряне и усвояване. Забелязвам, че почти всички проекти вече са рискови - както жп, така и пътните. Рискови са магистралите "Струма" и "Марица", жп проектите. В много кратки срокове трябва да се влезе в нормално темпо, което да позволи те да бъдат завършени през 2015 г. и да не се загубят пари. Взели сме ги на ръчен режим. Викам фирмите, ако трябва, ще хвърлям столове, но ще влезем в срок.- В интервюта за "24 часа" от предишния ви мандат през 2012 г. казвахте, че БДЖ ще изглеждат по друг начин, ще има нови влакове. Защо не се получи?- Ако имаше приемственост и бяха продължили да работят по проекта за преструктуриране на БДЖ, това можеше да е факт. И ако нямаше забавяне по проектите по ОП "Транспорт". Искам пределно да е ясно, че приватизацията на "Товарни превози" не беше самоцел нито за мен, нито за правителството на ГЕРБ. Тя е една необходимост, защото, за да се получи рефинансиране на текущите задължения, трябва да има самоучастие на дружеството.  На "Товарни превози" няма кой да му даде 1 лв. заем. Кредитът трябва да се предостави на държавата, тя да го гарантира и после да финансира железниците. А за да се нотифицира такава държавна помощ от ЕК, трябват 50% самоучастие от БДЖ. Не виждам откъде може да дойде то освен от приватизацията на "Товарни превози". Гледах справката за това дружество, ние го оставихме с 3 млн. лв. дългове.Сега задълженията са 15 млн. и едно незавидно разпределение на клиентите - 70% от товарите са на фирми на г-н Христо Ковачки. Знаете, че той е подал документи за издаване на лиценз. Ако го получи, това означава, че 70% от товарите ще си ги превозва сам. Не са добри нивата и на неговите задължения към дружеството. Хубаво е да се знае какво е състоянието към момента, а то в никакъв случай не е завидно.- Какво ще правите с кредиторите?- Ще предоговаряме, ако е възможно. Разчитам на съдействие от Министерството на финансите. Знаете, че Симеон Дянков ме излъга предния път. Уговорката беше ние изпреварващо да направим тези непопулярни реформи...- Още тогава можеше да се излезе от дупката?- Отчитам го като грешка на правителството на ГЕРБ и липса на воля на Дянков. Щеше да се пообнови подвижният състав, да се погасят задълженията.- Върнахте в управлението на БДЖ екипа от вашето време, но има напрежение сред железничарите.- Много ме учудва поведението на синдикатите. Тях ги дразни, че определени хора се връщат в мениджмънта, а не ги дразни, че оня ден на Министерския съвет извeднъж от бюджета  изчезнаха 18 млн. лв. от субсидията на БДЖ. Виждате какво е положението в държавата и се прибират пари отвсякъде. При нас удариха БДЖ. Синдикатите дори не знаят за това. Не се притесняват, че дълговете на "Товарни превози" са нараснали на 15 млн. лв. Какво трябва да направя аз, за да ги намаля? Да съкращавам хора, влакове, все гадни неща и после да съм лош. А синдикатите си мълчат, защо не са питали.- Говорехме за програмата за оздравяване на БДЖ, хората ги интересуват бързи и безопасни влакове и как може да стане. И вечният въпрос - кое е първо - бързите релси или новите влакове?- Ще дам пример с метрото. Първо направихме инфраструктурата и качихме нови влакове, 365 000 души пътуват на ден. Този модел ще прилагаме и в железниците. В сегашното си финансово състояние дружеството няма как да получи пари от еврофондовете за нови влакове. Обмислям варианти - БДЖ да отидат към НКЖИ по модела на метрото и тогава да търсим еврофинансиране за влакове. Друг вариант е държавата през бюджета да помогне. Какво ще се постигне, не зависи само от мен, а от финансите, от волята на правителството. Ще се опитам, където има нови и бързи жп линии, да има и нов подвижен състав.- На какъв етап е оперативна програма "Транспорт и инфраструктура 2014-2020 г."?- Имах някакви обструкции, но ако тръгнем да я променяме, ще загубим време. В пътния сектор има недостиг от 700 млн. евро, защото вкараха в програмата и "Хемус". Не намирам логика в това, по-лесно щеше да я финансираме със заем. Но вече е вкарана, така ще работим. Жп оста е с около 100 млн. евро надпланирани проекти, ЕК я одобри.- Каква ще ви е политиката към пристанищата и летищата?- Концесиониране, за да вкараме частен капитал. На концесия ще отидат летищата в Пловдив и Горна Оряховица. Засега за София няма да бързаме. Концесионирането на пристанищата си продължава. Видин-център е в процедура в момента, щеконцесионираме пристанище Русе.  Ще  видим има ли интерес към концесиите на големите гари.- Акцентите в електронното управление - имаше идея за чип в паспортите.- Имаме си пътна карта, продължаваме да я следваме. Предстои ни дебат с МВР - да се разберем дали от 2016 г. електронната идентификация ще влезе в личните карти с чип. Ние настояваме това да стане. Ако МВР каже, че е възможно, ще го направим. С тази електронна идентификация всеки ще може да влиза в интернет и през порталите на ведомствата да ползва услугите им.- Ако имате 4 - годишен хоризонт - какво ще оставите? - Искам да оставим една средноевропейска железница.</TEXT></PARAGRAF><PARAGRAF><DATE>18.11.2014 08:59</DATE><CAPTION>Московски: Не предстоят нови съкращения в БДЖ</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4432693</URL><TEXT>"Има девет рискови гари. На тях сме преминали на ръчен режим и се разчита изцяло на субективния фактор, тъй като се извършва рехабилитация на трасетата”, съобщи пред Нова телевизия Ивайло Московски, министър на транспорта, информационните технологии и съобщенията. Това са проекти, които са част от Оперативна програма "Транспорт” и в цяла Европа се извършват такива ремонти.Според него има допусната грешка в това да има голямо трасе развързани гари – изключени от системата на сигнализация и сигнално-охранителна техника. Министърът съобщи, че са работи този проблем да бъде решен скоро."Няма желаещи да работят в железниците. Не бих казал, че е заради възнаграждението, въпреки че има място да се работи по темата”, каза Московски.По думите му докато държавата не отдели необходимите средства да се обнови и автоматизира системата ситуацията в железниците ще бъде такава. "Докато бяхме на власт сме стартирали проекти за над 1.2 млрд. лева, които включват автоматизация”, каза той и добави, че е електрифицирана по-голяма част от мрежата у нас. "Съществуват места, където не е електрифицирана и затова имаме два типа състав – електрически дезира и дизелови”, обясни той.По думите на министъра локомотивният състав на БДЖ е на 35-40 години.Попитан няма ли пътниците да избягат от БДЖ, тъй като е опасно да се пътува с влак, той отговори, че опасно е ако не се вземат тези мерки, които взимаме. "И точно затова го правим, за да са сигурни пътниците”, допълни транспортният министър.Относно пътниците, които не си купуват билети и пътуват гратис той заяви, че продаването на билети ще се автоматизира и така ще се минимизират рисковете от подобни загуби.Московски беше категоричен, че не предстоят нови съкращения в дружеството.Попитан ползвал ли е скоро влак, министърът отговори, че не ползва този транспорт. За последно се е качвал на влак по работа.</TEXT></PARAGRAF><PARAGRAF><DATE>21.11.2014 11:17</DATE><CAPTION>Каре машинисти и железничари задържани за кражба на 175 литра дизел от локомотив</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4439030</URL><TEXT>Двама машинисти и още двама служители на железниците са задържани от криминалисти в Горна Оряховица, след като източили 175 литра дизелово гориво от маневрен локомотив.Около 16.30 ч. вчера при специализирана полицейска операция в района на Професионалната гимназия "Асен Златаров" униформени забелязали Фолксваген Шаран, който внезапно се насочил в гориста местност до жп линия. От колата слезли двама мъже, свалили няколко пластмасови туби и с тях се метнали на приближаващия локомотив.Полицаите се усъмнили, че се случва нещо нередно, веднага били вдигнати екипи, които предприели заградителни мероприятия.10 минути по-късно на ул."Княз Борис I" в близост до жп прелез ченгетата спрели същата кола. Зад волана бил 38-годишен жепеец от Горна Оряховица, а с него се возел друг служител на БДЖ на 39 години от Велико Търново. При проверка в багажника, полицаите се натъкнали на 5 пластмасови туби с вместимост 35 литра, пълни с дизелово гориво. Имало и два маркуча, с които крадците точили от резервоара на локомотива.По същото време на глух коловоз на гара Горна Оряховица в маневрената машина са установени и закопчани другите авери от групата - 40-годишния машинист от плевенското село Опанец и помощника му на 39 години от Севлиево.Всички са задържани за 24 часа. Те нямат предишни криминални прояви, уточниха от полицията. Срещу карето железничари е започнато досъдебно производство за кражба, извършена от длъжностни лица.Работата по документиране на цялостната им престъпна дейност продължава.</TEXT></PARAGRAF><PARAGRAF><DATE>23.11.2014 15:52</DATE><CAPTION>Променя се маршрутът на 18 бързи влака от София за Бургас и Варна</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4442234</URL><TEXT>С частична промяна в своя маршрут ще се движат два бързи влака със задължителна резервация и 18 бързи влака, които пътуват по маршрутите от София за Бургас и Варна през Пловдив и Стара Загора, както и в обратните направления, съобщават от БДЖ. Тези влакове ще се движат по променен маршрут от Стара Загора през Тулово, вместо както по редовния си график през Нова Загора-Ямбол- Зимница. В обратното направление влаковете ще се движат по променен маршрут през Зимница-Тулово-Стара Загора, вместо както по досегашното си разписание през Зимница-Ямбол-Нова Загора.През периода от 25 ноември до 13 декември ще бъде прекъснато движението на влаковете в участъка между гарите Нова Загора и Зимница, съобщават от БДЖ. Причините за прекъсването са ремонтни дейности по железния път, които Национална компания "Железопътна инфраструктура” ще извършва в посочения участък.През периода на ремонта ще бъдат въведени промени в разписанията и маршрутите на всички бързи и пътнически влакове, които обичайно преминават през участъка Нова Загора-Зимница.За осигуряване на транспортно обслужване на пътниците БДЖ ще пусне шест допълнителни бързи и пет пътнически влака, които ще пътуват в участъка между Стара Загора и Нова Загора.С промени в своите разписания и маршрути ще се движат и 40 пътнически влака, които обичайно преминават през участъка между гарите Нова Загора и Зимница. За осигуряване на транспортно обслужване на пътниците БДЖ ще пусне 13 допълнителни пътнически влака, които ще се движат в участъците Стара Загора-Нова Загора и обратно, Стара Загора-Тулово и обратно, Тулово-Карлово и Тулово-Казанлък.За клиентите на националния железопътен превозвач ще бъдат осигурени автобуси, които да превозват пътниците в участъка Нова Загора-Ямбол-Зимница и обратно.</TEXT></PARAGRAF><PARAGRAF><DATE>29.11.2014 12:22</DATE><CAPTION>БДЖ пуска допълнителни влакове за студентския празник</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4452182</URL><TEXT>Холдинг БДЖ” ЕАД предоставя възможност за осигуряване на допълнителни влакове за групи студенти до курортните селища Велинград, Банско и Добринище във връзка със студентския празник на 8 декември, съобщиха от пресцентъра на "Холдинг БДЖ” ЕАД. Влаковете ще се движат по теснопътната железопътна линия Септември – Добринище след направени предварителни заявки за пътуване.Допълнителните влакове за организираните групи студенти ще пътуват на 6-и и 8-и декември от Септември до Добринище и на 7-и и 9-и декември от Добринище до Септември.Разписание на допълнителния влак от Септември до Добринище, който ще пътува на 6-и и 8-и декември:Септември – 12:35 ч. (тръгва)Велинград – 14:00 ч. (пристига)Банско – 17:00 ч. (пристига)Добринище – 17:15 ч. (пристига)Разписание на допълнителния влак от Добринище до Септември, който ще пътува на 7-и и9-и декември:Добринище – 11:40 ч. (тръгва)Банско – 11:56 ч. (пристига)Велинград – 15:22 ч. (пристига)Септември – 16:50 ч. (пристига)Националният железопътен превозвач напомня, че при организиране на групови пътувания, студентите редовно обучение могат да ползват 75 % намаление от цената на билета. За целта е необходимо групата да бъде съставена от минимум 10 души и един ръководител.Желаещите да пътуват с допълнителните влакове по теснопътната железопътна линия Септември – Добринище могат да направят своите заявки за пътувания на групи на следната електронна поща: bdz_passengers@bdz.bg.Повече информация за подаването на заявки и условията за групови пътувания клиентите на "Холдинг БДЖ” ЕАД могат да намерят на официалната интернет страница на националния железопътен превозвач (www.bdz.bg).</TEXT></PARAGRAF><PARAGRAF><DATE>04.12.2014 12:59</DATE><CAPTION>Свлачище затрупа ж.п. линията Карнобат-Варна, влаковете са спрени</CAPTION><NEWSPAPER>24CHASA</NEWSPAPER><URL>http://www.24chasa.bg/Article.asp?ArticleId=4460874</URL><TEXT>Свлачище е затрупало ж.п. линията Карнобат - Варна, влаковете са временно спрени. Това съобщи Димитър Христов, главен експерт в отдел "Отбранително-мобилизационна подготовка” към Областна администрация - Бургас, цитиран от Фокус.Инцидентът е станал на територията на община Руен между селата Люляково и Листец. "В момента там вече има изпратена голяма машина. Има и екип от 30 души, които разчистват линията. Взети са мерки за спиране на влаковете и временно до почистване на линията движението ще е преустановено”, обясни Христов. По думите му, обстановката като цяло е непроменена от сутринта. Има отделни критични места.Критична е ситуацията в Община Средец, където от наводнение вследсвие на преливане на язовир са заплашени селата Радойново и Драка. На място екип следи за ситуацията."Най-вероятно там ще бъде прокопан допълнителен канал, който да позволи част от водата да се оттече в странични ръкави, за да се намали водният напор върху стената, тъй като водата не се покачва, но заради дъжда и не спада”, каза още Димитър Христов.</TEXT></PARAGRAF><aa>'}