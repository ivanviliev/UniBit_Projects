function xml_dnesplus(){ return '<aa><PARAGRAF><DATE>14.10.2014 13.24</DATE><CAPTION>Започва страховита чистка в БДЖ</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=680926</URL><TEXT>Извършени са целеви проверки в БДЖ "Пътнически превози” и БДЖ "Товарни превози”. Това заяви на брифинг министърът на транспорта, информационните технологии и съобщенията Николина Ангелкова след оперативно заседание по безопасност в сектора "Железопътен транспорт" с ръководствата на НКЖИ "Холдинг БДЖ" и ИА "Железопътна администрация".До петък трябва да бъдат представени конкретни мерки за подобряване на условията в железопътния транспорт. Ако до петък не видим конкретни мерки за справяне с проблемите, ще има смяна на директори, подчерта министърът. Въпреки че железопътният сектор е най-безопасният, проверките показват наличието на системен проблем, свързан основно с условията на труд, тяхното подобряване, поддръжката на локомотивите, поддръжката на инфраструктурата заради множеството кражби. Утре ще бъде проведена среща с транспортните синдикати, на която ще стане ясно какви мерки ще бъдат взети за подобряване на персонала. В локомотивите трябва да се сменят климатиците и столовете на машинистите. /БЛИЦ</TEXT></PARAGRAF><PARAGRAF><DATE>27.10.2014 09.41</DATE><CAPTION>Няколко затворени жп линии в страната заради наводнения</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=682811</URL><TEXT>Има няколко затворени жп линии в страната заради наводнени участъци, паднали паднали дървета и прекъсната контактна мрежа. Това съобщи в предаването "Добро утро, България“ на Фокус изпълнителният директор на БДЖ Християн Кръстев. Той уточни, че цялата линия Русе - Каспичан - Варна не функционира в момента."Там продължава разчистването на дърветата и възстановяването на контактната мрежа. По линията Димитровград – Хасково също има прекъсване. Наводнението е отнесло баластовата призма на железния път“, допълни Кръстев.Той посочи, че са затворени и участъците Горна Оряховица по четвърта линия в посока Кръстец и Разград – Самуил.Изпълнителният директор на БДЖ увери, че се работи непрекъснато по възстановяването на движението на влаковете."Там, където няма затруднения, влаковете се движат по разписание. С колегите от НКЖИ продължаваме да работим съвместно на участъците с паднали дървета след обилния снеговалеж. Там все още няма движение“, подчерта той.Християн Кръстев призова гражданите да проверят предварително кои линии и кои влакове са в движение преди да тръгнат на път. /24chasa.bg</TEXT></PARAGRAF><PARAGRAF><DATE>29.10.2014 15.43</DATE><CAPTION>Машинист заряза влака Русе-Варна, пътници зъзнат 20 часа</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=683254</URL><TEXT>Машинист заряза влака Русе-Варна заради авария и пътниците в него зъзнаха 20 часа в студа.За скандалната случка разказа в писмо до сайта "Дунав мост" студентката Ина Яръмова.Препечатваме разказа на студентката без редакторска намеса:"На 27 октомври в 16.05 се качих на бързия влак от Русе до Варна, с очакване да пристигнем в 20 часа. Въпреки неблагоприятната снежна обстановка навън, влакът потегли. И пътувахме цели два часа преди да започне всичко, което продължи общо двадесет часа.В 18 часа закъсахме между Самуил и Висока поляна. Явно доста висока беше тази поляна, защото ние цяла нощ не успяхме да я стигнем.Така де, закъсахме. Токът спря, съответно и парното вътре във влака. Тъмно и страшно. Изчакахме около час, никой не излизаше от купето си, чакахме да тръгнем, или някой да мине да ни даде информация. Единствената такава беше от кондукторката - "Влакът ще закъснее неопределено време".Първите двама, които излязоха от купетата си, бяха двама служители на БДЖ - така и не разбрахме каква длъжност заемат, единственото, което видяхме е, че те напуснаха влака и тръгнаха в тъмното по релсите към най-близката гара, откъдето предполагам, че са се прибрали вкъщи. Във влака вече беше студено. Почнахме да се раздвижваме, една жена излезе от купето си и ни обясни, че трябва да се обадим на 112, ако всичко това продължи по-дълго.Кондукторката дойде около три часа след това. Вече беше доста студено. И тъмно.- "Скъсана контактна мрежа, не можем да продължим", обясни ни тя, "чакаме машини да дойдат да ни изтеглят".Последваха още два часа чакане. Отново на тъмно и на студено. Към 21 часа ни дадоха информация, че в най-добрият случай ще можем да тръгнем за Варна около полунощ. Успяха да ни изтеглят някакси до Самуил, където след разговори със 112 успяхме да разберем, че са пратени автобуси да ни извозят до Варна и те пътуват към нас. Не ни беше позволено да слизаме от влака и да чакаме в чакалнята, защото не се знаело дали няма да се разреши проблемът с влака. И той се разреши - токът дойде. И повярвайте ми, студено и светло е по-различно. Само машинист нямахме. Защото човекът си тръгнал - била му свършила смяната. Влак има - машинист няма. Безценно.Автобуси не дойдоха, влакът изведнъж си тръгна. Как успяха без машиниста, не успяхме да разберем. Закъсахме две минути по-късно. На същото място. Отново чакане да ни изтеглят. Отново студ и тъмнина. Разказвам ви всичко без много подробности, защото четейки историята отстрани, дори и на мен ми се струва безинтересна, а знам какво ми беше.Изтеглиха ни до Висока поляна около 4 сутринта. Последваха 6 часа мъчително чакане. Парно имаше за около час - после свърши нафтата.Автобусите дойдоха в 9 сутринта. Разбира се, не до гарата, защото и да искаше шофьорът, нямаше как да стигне до нас - абсолютно всичко беше лед.В началото бях сама в купето. Когато стана студено, се преместих при едно момиче и една възрастна женичка - милата, цяла нощ повтаряше, че "дядото се тревожи много". И въпреки, че цяла нощ си мислех, че това може да се случи само в България, защото на нас не само БДЖ, а и 112, полицията, бърза помощ, гражданска защита и БТВ също отказаха да ни помогнат, се убедих, че има и добри души на този свят. Никога няма да забравя как женичката си извади едното яйчице и го раздели с мен и другото момиче, никога няма да забравя как трите, които не се познаваме, се прегръщахме цяла нощ, за да се стоплим, защото температурата беше минусова вътре в купето, няма да забравя и как трябваше да вървим навън в студа и виелицата - гладни, жадни и премръзнали, само за да стигнем до автобусите. Няма да забравя и това момиче. Не запомних името й, имаше мила усмивка. Цяла нощ си бяхме опора една на друга, цяла нощ споделяхме едно яке, за да се завием, но няма, няма да забравя как тя ми хвана ръката като излязохме навън във виелицата, погледна ме, разплака се и ми каза "Искам вкъщи".Във влака бяхме около 30 човека, повечето бяха възрастни хора. Имаше една жена и с температура цялата нощ, имаше и инвалид. Не искам да знам защо се случва това в 21 век, не искам да знам защо гражданска защита не искаха да ни помогнат, а биха помогнали на всеки един министър, ако се беше случило. Не беше трудно да ни пратят автобуси още като бяхме на Самуил, не беше трудно и да ни позволят да се стоплим в гарата, но така е - в Европа сме само по документи. Нищо европейско няма в нас. Жал ми беше за всички тия възрастни хора, които бяха там. 20 часа продължи всичко. 20 часа студ, тъмнина, глад, жажда, неспокойство и надежда.Радвам се, че всичко свърши и да, никога повече няма да се кача на български влак.- "Тебе никога няма да те забравя", ми каза момичето с хубавата усмивка. И аз едва ли ще я забравя. И нощта няма да забравя - беше наистина най-дългата нощ."От пресцентъра на БДЖ обявиха пред ОFFNews, че подобен инцидент се е случил, но на друга дата - 25 октомври. Оттам обещаха повече информация след като проучат случая в детайли. /offnews.bg</TEXT></PARAGRAF><PARAGRAF><DATE>31.10.2014 17.38</DATE><CAPTION>Закъса бързият влак София-Бургас</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=683621</URL><TEXT>Само дни след драмата с влака от Русе за Варна, нов проблем се случи с пътници по една от линиите на БДЖ. Този път закъса бързият влак по линията София-Бургас. Инцидентът е станал близо до гара "Тодор Каблешков” на няколко километра от Пловдив.Спирането на влака е било предизвикано от повреда в локомотива. След това парното и осветлението спрели и така в продължение на цял час пътниците са мръзнали и са стоели на тъмно.БЛИЦ направи опит да се свърже с телефона за сигнали на БДЖ, но оттам така и никой не отговори. "Три пъти звъня на диспечерите, вече ми забраниха да им се обаждам. Казаха ми, че сега ремонтират локомотива и докато не го оправят, няма да кажат нищо повече. В момента към гара "Тодор Каблешков” пътува друг локомотив, който да смени повредения. Докато не тръгне, не можем да ви кажем кога ще пристигне”, бе информацията, която дадоха от гара "Пловдив”.От пресцентъра на БДЖ обясниха, че след час повредата в локомотива е била отстранена и той е тръгнал по маршрута си към гара "Пловдив”. Това е вторият случай с повреда във влак и мръзнещи пътници в рамките на няколко дни. Композиция по линията Русе – Варна закъса и остави насред снежно поле 30-ина пътници в продължение на 13 часа. Машинистът пък... ги изостави цяла нощ на тъмно и студено на релсите./БЛИЦ</TEXT></PARAGRAF><PARAGRAF><DATE>04.11.2014 16.40</DATE><CAPTION>Терор срещу железниците, на косъм сме от голяма трагедия</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=684150</URL><TEXT>Посегателствата върху железницата продължават. Най-често срещаните случаи са поставяне на предмети върху железния път, замерване на влакове с камъни, умишлено спиране на товарни влакове с цел грабеж, посегателства на части от вагони и локомотиви, кражби на действащи съоръжения от осигурителната и телекомуникационна техника, железопътни релси, жп стрелки и части за тях, скрепителни елементи, т.е. всякакви метални и медни части, които могат да бъдат предадени на складовете за вторични суровини. Това съобщиха от пресцентъра на БДЖ.На 31 октомври, около 17:30 ч., пътническият влак № 81205 от Панагюрище за Пловдив удря поставен камък върху железния път в участъка между гарите Панагюрище и Съединение. Вследствие на удара влакът престоява в гара Съединение от 17:36 ч. до 18:04 ч. за оглед на дизеловата мотриса "Дезиро”. След извършения оглед е установено, че е пробит картерът на скоростната кутия на мотрисата. В момента дизеловата мотриса е в очакване на ремонт за възстановяване на нанесените щети, които все още са в процес на оценяване. В случай, че се наложи смяна на скоростната кутия на мотрисата, сумата би могла да достигне близо 60 000 лв.Най-важното измерение на подобни действия обаче е застрашаването на сигурността на движението на влаковете, както и живота и здравето на клиентите и служителите на железницата. Подобни посегателства са огромен риск за сигурността на движението и биха могли да доведат до катастрофи с непредвидими последствия.Голям брой посегателства се регистрират срещу железопътната инфраструктура, което също е предпоставка за железопътни инциденти, а разходите за възстановяване на жп инфраструктурата са огромни. Само от началото на годината до средата на месец октомври 2014 г., ДП НКЖИ е регистрирала 397 кражби на стойност 1 060 627 лв.В "БДЖ – Пътнически превози” ЕООД са регистрирани 111 кражби на стойност около 400 000 лв., а кражбите в "БДЖ – Товарни превози” ЕООД са в размер на над 100 000 лв.От началото на 2014 г. до настоящия момент са регистрирани 11 случая на умишлено поставяне на различни предмети върху железния път, поради които се е стигало до нанасяне на щети по локомотиви и мотрисни влакове. Обикновено предметите, които се поставят върху железопътните линии, са камъни, автомобилни гуми, клони и др.Много често пътническите влакове са обект и на замервания с камъни. От началото на годината досега са регистрирани 49 случая, при които по влакове на "Холдинг Български държавни железници” ЕАД са хвърляни камъни. При 10 от тези случая, обект на злонамерените действия са били мотрисите "Дезиро”, които заедно със спалните вагони са най-новият подвижен състав на железопътния превозвач. При два от случаите на замерване на пътнически композиции с камъни са пострадали двама пътници. През 2013 г. случаите на замерване на влакове с камъни са 92, а щетите от тях възлизат на над 100 000 лв.Ръководствата на "Холдинг БДЖ“ ЕАД и ДП НКЖИ водят дългосрочна политика за намаляване на кражбите и посегателствата по железопътната инфраструктура и подвижния състав, като безопасността на пътниците е приоритетна задача на двете дружества.Във връзка с посегателствата срещу собственост на националния железопътен превозвач "Холдинг БДЖ” ЕАД предприема мерки за тяхното ограничаване чрез провеждане на съвместни инициативи с органите на МВР, организиране на допълнителна охрана на влаковете в проблемните участъци, провеждане на разяснителни кампании за последиците от посегателствата по подвижния състав и железопътната инфраструктура в училища и по места, където се наблюдава повтаряемост на подобни случаи и др.Възможностите на ДП НКЖИ за предотвратяване на посегателствата са ограничени, тъй като не разполага с необходимия ресурс и правомощия. Въпреки това, тече подмяната на медните кабели с оптични, които засега не са обект на посегателства. В ход е и поетапно внедряване на видеонаблюдение на жп гари и жп прелези.За ограничаване на посегателствата върху подвижния състав и железопътната инфраструктура, двете компании разчитат както на доброто взаимодействие с органите на МВР, така и на подкрепата на други държавни институции, имащи отношение към решаването на проблема. /БЛИЦ</TEXT></PARAGRAF><PARAGRAF><DATE>06.11.2014 15.16</DATE><CAPTION>Николина Ангелкова: Задълженията на БДЖ в момента са 565 милиона лева</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=684457</URL><TEXT>Задълженията на БДЖ в момента са 565 милиона лева. Това каза министърът на транспорта Николина Ангелкова при представяне на отчет за изпълнението на приоритетите в икономическата политика на служебния кабинет, съобщи "Фокус”."БДЖ и сектор "Железници” се превърна в един от основните ни приоритети. Неслучайно фокусът беше насочен натам. Необходима е последователна и дългосрочна визия с кредиторите”, заяви министърът."Установихме наличие на системен проблем относно мерките за безопасност и обучение. Набелязахме мерки, които дават своя резултат. Всеки ден ставаме свидетели на някаква ситуация в ЖП транспорта, но това е като един жив организъм. Важното е, че сме се фокусирали и със социалните партньори са направени първите стъпки и при последователна политика те ще дадат своя резултат”, посочи Ангелкова. Тя уточни, че са наясно, че е необходимо закупуване на нов състав.Основен приоритет в работата на служебния кабинет е бил ускоряването на работата по големите инфраструктурни проекти по ОП "Транспорт”- 2007-2013 г. "Няма риск от загуба на средства по програмата. До края на 2015 г. трябва да бъдат разплатени 1,4 милиарда лева. Имаме увеличение средно на физическото изпълнение на железопътните проекти с 10 %. Имаме три пъти ускоряване на темпа на работа. От железопътните проекти единствено остава високо рисков Лот 1 Димитровград – Харманли”, поясни Николина Ангелкова.По Лот 2 на АМ "Марица” се работи с ускорени темпове и проектът ще завърши в рамките на програмата."До края на ноември смятам, че ще успеем да подадем ОП "Транспорт и транспортна инфраструктура” 2014-2020 г. Една от основните битки бе пътната ос и включването на автомагистрала "Хемус” към програмата. От проектите в ЖП инфраструктурата приоритетни ще са втора фаза на направлението Пловдив - Бургас и Елин Пелин – Ихтиман – Септември. Включили сме целия трети метродиаметър. Ще се започне с най-трудната част от бул. "Янко Сакъзов” до ж.к. "Красно село”, заяви министър Ангелкова.По отношение на електронно управление тя посочи, че на 20 октомври на сайта на министерството е публикуван Законопроект за изменение и допълнение на Закона за електронно управление за обществено обсъждане.</TEXT></PARAGRAF><PARAGRAF><DATE>11.11.2014 20.04</DATE><CAPTION>БДЖ продава 100 пътнически вагона</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=685307</URL><TEXT>Преди дни на страницата на БДЖ се появи новината за продажбата на общо 100 пътнически вагони, част от които вероятно са годни за употреба след съответната ревизия. Вагоните са разделени в 100 лота, като началната продажна цена варира от около 11 хиляди лева до над 96 хиляди лева на обща стойност 3 377 680лв.В обявата са включени 10 спални вагона от серия 60-80 (доставени нови в началото на 80-те години), 12 спални вагона серия 70-30 и 7 спални вагона серия 70-71 (доставени втора употреба през 90-те години). Включени са 3 специализирани вагона за превоз на трудноподвижни лица и велосипеди от серия 84-33, както и 3 специализирани вагона за превоз на трудноподвижни лица и велосипеди от серия 84-43, които бяха купени преди няколко години за подобряване на условията на пътуване на хора с двигателни затруднения. Към тези вагони, отредени за продажба, се прибавят и 21 пътнически безкупейни вагона от серия 20-17, както и 44 пътнически купейни вагона от серия 20-47. Търгът ще се проведе на 14-ти ноември от 11 часа в сградата на БДЖ. "Ние настояваме за създаването на публичен регистър на подвижния състав на БДЖ и неговото състояние, както и за отговор от страна на принципала (министъра на транспорта) защо вагоните са в това състояние и кой носи отговорност за тази безстопанственост. Считаме, че евентуалният приход от 3 млн. лв. не би могъл да покрие дори в минимална степен дълговете на Холдинг БДЖ, които са над 550 млн. лв. (по официални данни). От друга страна обаче, БДЖ изпитва остър недостиг на вагони, като някои от влаковете се движат с по 1-2 вагона. Нашата информация е, че дружеството оперира с поне 100 вагона по-малко от необходимия му капацитет", пишат в открито писмо от Гражданска инциатива за обществен и релсов транспорт. Ето какво пише още в писмото:Новината идва в момента на връщането на новия-стар министър на транспорта Ивайло Московски. Припомняме, че нашата инициатива събра подписка и протестираше активно срещу приватизацията на БДЖ Товарни превози. Ако отново се предприеме същата мярка, нашата позиция ще бъде същата.Дни след избора на нов кабинет започнаха да се чуват и слухове за поредна смяна в ръководствата на БДЖ и НКЖИ, което за нас би бил нов удар срещу железницата и нарушение на чл.4 на директива 91/440 на ЕС, който гласи: "Държавите-членки вземат необходимите мерки за осигуряване независим статут на железопътните предприятия по отношение управлението, администрирането и вътрешния контрол по административни, икономически и счетоводни въпроси, за да осигурят на железопътните предприятия правото на независим статут, при който те разполагат в частност с активи, бюджет и счетоводство, отделни от тези на държавите.” В тази връзка, е редно да напомним, че през няколко месеца се правят смени в ръководствата на железницата, което считаме за мярка по-скоро за спъване на работата, вместо за движение в по-добра посока. В НК ЖИ ситуацията е по-стабилна и това дава възможност да се работи по определени дългосрочни цели и политики и разбира се, да се усвояват средства от ЕС. В тази връзка е редно да припомним, че най-дългогодишният директор на БДЖ Богдан Морфов е заемал поста 13 години (!). Ако видим ситуацията и в Германия, Русия, Франция – страните с най-мощни железница, там ръководствата са оставяни да работят, независимо кой идва на власт, защото има ясна прожелезопътна политика. Ако се предприемат промени, те би трябвало да се случват след публичен конкурс в обществения превозвач и инфраструктурен оператор, какъвто например има в обществените медии – БНР и БНТ. Всеки от кандидатите би трябвало да представи своята програма за развитие.Ние продължаваме да настояваме за надзорен съвет по примера на Дойче Бан, където от 23-ма членове, поне 5 са от страна на работниците, има хора, избрани от страна на правителството, от общините, от бизнеса, би било добре да има и от страна на гражданите.Ако политиката на принципала (министъра на транспорта) се запази като тази от последните 25 години на закриване на железницата, няма абсолютно никакво значение кой ще бъде назначен на поста изп.директор, финансов директор и т.н. Припомняме, че България е подписала споразумение за партньорство с ЕС за периода 2014-2020, в което железопътния транспорт е посочен като приоритетен.</TEXT></PARAGRAF><PARAGRAF><DATE>17.11.2014 09.38</DATE><CAPTION>Московски: Има риск да загубим стотици милиони за инфраструктурата</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=686052</URL><TEXT>Към момента финансовите показатели на БДЖ не позволяват да се кандидатства по ОП "Транспорт" за средства. Рано е да се говори, че средствата ще дойдат от бюджета за 2015 година, защото той тепърва ще се обсъжда. Това заяви в сутрешния блок на БНТ Ивайло Московски, министър на транспорта.През следващите години в БДЖ е възможно да има обновяване на подвижния състав, каза още министърът."Ние сме нов екип и тепърва ще се правят анализи на състоянието на железниците. Трябва да се компенсират дълговете им. Рано или късно тези пари трябва да бъдат платени. Аз оставих задължения за малко повече от 3 млн. лева. За година и нещо те са станали 14 млн. лева. Така, както е структурирано БДЖ, никой не може да го изправи на крака", посочи Московски."Правим всичко възможно да се избегнат инцидентите с влакове. Ще бъда краен и ако се наложи, ще затваряме железопътни участъци", поясни той. "Към следващата година съществува риск да загубим стотици милиони за инфраструктурата заради закъснение. Не искам да се връщам назад и да обвинявам някого, но това закъснение е станало през последната година и половина. Според мен това се дължи на липсата на политическа воля. Разделянето на министерството на регионалното развитие при предишните управляващи е забавило работата с минимум 6-7 месеца по всички инфраструктурни проекти. Като прибавим забавянето при отчуждителните процедури и археологията, нещата отиват на повече от година. Точно поради тези причини ще има забавяне и при АМ "Марица", каза още транспортният министър. /24chasa.bg</TEXT></PARAGRAF><PARAGRAF><DATE>17.11.2014 10.25</DATE><CAPTION>Московски: БДЖ не може да се изправи на крак</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=686064</URL><TEXT>Приватизационната процедура за "Товарни превози" трябва да бъде рестартирана, заяви пред БНТ министърът на транспорта Ивайло Московски.По думите му, БДЖ не може да бъде изправено на крака, преди да бъде преструктурирано. "Пътническите превози" могат да бъдат преместени в холдингово дружество с Националната компания "Железопътна инфраструктура". Така финансовите му показатели ще бъдат подобрени и ще може да получи средства по Оперативна програма "Транспорт", каза министърът. /БГНЕС</TEXT></PARAGRAF><PARAGRAF><DATE>17.11.2014 18.45</DATE><CAPTION>Немска банка блокирала 5 млн. лева на БДЖ</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=686155</URL><TEXT>Немска банка е блокирала 5 млн. лв на БДЖ.Това обяви министърът на транспорта Ивайло Московски в Бургас. Министърът посочи, че холдингът има депозит в КТБ и отделено има заем. "Те са част от облигационен заем. Чакам справка какво е състоянието. Иначе в други банки няма блокирани средства”, каза Московски.Той допълни, че състоянието на компанията не е променено. "В рамките на нашия мандат се опитахме да стабилизираме компанията финансово дотолкова, доколкото е възможно. Дълговете се намалиха с около 100 млн. лв. Това не е заслуга на кабинета "Орешарски”, а на кабинета "Борисов”. 20 млн. от 2012 година капиталов трансфер останаха за намаляване на задълженията, 30 млн. от 2013 година, 35 млн. дълг срещу собственост на НКЖИ за погасяване на задълженията към инфраструктурни такси и от оптимизацията на състава, намаление на губещи влакове, съкращаване на хора, успяхме да намалим с до 30 млн. задълженията, като финансовият ефект се показа тази година, когато бяхме опозиция. Когато съкратихме хора, трябваше да им изплатим обезщетения и затова ефектът дойде по-късно. Изцяло заслуга на кабинета на ГЕРБ са намаляване на задълженията. Ние следвахме един план за преструктуриране, който беше изготвен съвместно със световна банка, съгласуван е с ЕК. Той предвиждаше редица мерки, които за голямо съжаление се спряха. Една от мерките бе приватизация на товарни превози. Това действие беше спряно след нашия мандат. Най-вероятно ще го започнем отново”, каза още Московски.По думите му 14.5 млн. лв. са задълженията на товарни превози към днешна дата. Те са натрупани за година и половина. "2013 ги оставихме с 3 млн. дългове”, каза министърът. Засега не се планират съкращения в БДЖ.</TEXT></PARAGRAF><PARAGRAF><DATE>21.11.2014 13.27</DATE><CAPTION>Задържаха служители на БДЖ за кражба на гориво</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=686757</URL><TEXT>Криминалисти на РУ - Горна Оряховица неутрализираха група, извършила кражба на дизелово гориво от локомотив, съобщиха от МВР.Специализираната полицейска операция е проведена вчера от служители на РУ - Горна Оряховица. В хода й, около 16.30 часа, в района на училище в железничарския град, полицаите забелязали лек автомобил, който внезапно се насочил към гориста местност в близост до жп линия.От колата слезли двама мъже, извадили туби от багажника и ги натоварили в приближил се дизелов локомотив, в който те също се качили и потеглили. Незабавно в полицейското управление били сформирани екипи, които предприели заградителни действия.Колата била спряна десетина минути по-късно в близост до жп прелез. Автомобилът шофирал 38-годишнен мъж от Горна Оряховица, а заедно с него пътувал 39-годишен жител на Велико Търново - и двамата служители на БДЖ.При последвалата проверка в багажника на автомобила униформените установили пет пластмасови туби с вместимост от по 35 литра, пълни с дизелово гориво и два маркуча. На място бил извършен оглед, след което колата е иззета, а двамата мъже - задържани за срок до 24 часа.Междувременно, на коловоз на гара Горна Оряховица, в локомотив, са задържани машинистът - на 40 години, и помощник-машинистът - на 39 г. Те също ще останат в ареста за срок до 24 часа. Като свидетели са разпитани началникът на влака и двамата маневрист-стрелочници.</TEXT></PARAGRAF><PARAGRAF><DATE>23.11.2014 17.03</DATE><CAPTION>Променя се маршрутът на 18 бързи влака от София за Бургас и Варна</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=687046</URL><TEXT>С частична промяна в своя маршрут ще се движат два бързи влака със задължителна резервация и 18 бързи влака, които пътуват по маршрутите от София за Бургас и Варна през Пловдив и Стара Загора, както и в обратните направления, съобщават от БДЖ. Тези влакове ще се движат по променен маршрут от Стара Загора през Тулово, вместо както по редовния си график през Нова Загора-Ямбол- Зимница. В обратното направление влаковете ще се движат по променен маршрут през Зимница-Тулово-Стара Загора, вместо както по досегашното си разписание през Зимница-Ямбол-Нова Загора.През периода от 25 ноември до 13 декември ще бъде прекъснато движението на влаковете в участъка между гарите Нова Загора и Зимница, съобщават от БДЖ. Причините за прекъсването са ремонтни дейности по железния път, които Национална компания "Железопътна инфраструктура” ще извършва в посочения участък.През периода на ремонта ще бъдат въведени промени в разписанията и маршрутите на всички бързи и пътнически влакове, които обичайно преминават през участъка Нова Загора-Зимница.За осигуряване на транспортно обслужване на пътниците БДЖ ще пусне шест допълнителни бързи и пет пътнически влака, които ще пътуват в участъка между Стара Загора и Нова Загора.С промени в своите разписания и маршрути ще се движат и 40 пътнически влака, които обичайно преминават през участъка между гарите Нова Загора и Зимница. За осигуряване на транспортно обслужване на пътниците БДЖ ще пусне 13 допълнителни пътнически влака, които ще се движат в участъците Стара Загора-Нова Загора и обратно, Стара Загора-Тулово и обратно, Тулово-Карлово и Тулово-Казанлък.За клиентите на националния железопътен превозвач ще бъдат осигурени автобуси, които да превозват пътниците в участъка Нова Загора-Ямбол-Зимница и обратно. /24chasa.bg</TEXT></PARAGRAF><PARAGRAF><DATE>29.11.2014 12.33</DATE><CAPTION>БДЖ пуска допълнителни влакове за студентския празник</CAPTION><NEWSPAPER>DNESPLUS</NEWSPAPER><URL>http://www.dnesplus.bg/News.aspx?n=688103</URL><TEXT>Холдинг БДЖ” ЕАД предоставя възможност за осигуряване на допълнителни влакове за групи студенти до курортните селища Велинград, Банско и Добринище във връзка със студентския празник на 8 декември, съобщиха от пресцентъра на "Холдинг БДЖ” ЕАД. Влаковете ще се движат по теснопътната железопътна линия Септември – Добринище след направени предварителни заявки за пътуване.Допълнителните влакове за организираните групи студенти ще пътуват на 6-и и 8-и декември от Септември до Добринище и на 7-и и 9-и декември от Добринище до Септември.Разписание на допълнителния влак от Септември до Добринище, който ще пътува на 6-и и 8-и декември:Септември – 12:35 ч. (тръгва)Велинград – 14:00 ч. (пристига)Банско – 17:00 ч. (пристига)Добринище – 17:15 ч. (пристига)Разписание на допълнителния влак от Добринище до Септември, който ще пътува на 7-и и9-и декември:Добринище – 11:40 ч. (тръгва)Банско – 11:56 ч. (пристига)Велинград – 15:22 ч. (пристига)Септември – 16:50 ч. (пристига)Националният железопътен превозвач напомня, че при организиране на групови пътувания, студентите редовно обучение могат да ползват 75 % намаление от цената на билета. За целта е необходимо групата да бъде съставена от минимум 10 души и един ръководител.Желаещите да пътуват с допълнителните влакове по теснопътната железопътна линия Септември – Добринище могат да направят своите заявки за пътувания на групи на следната електронна поща: bdz_passengers@bdz.bg.Повече информация за подаването на заявки и условията за групови пътувания клиентите на "Холдинг БДЖ” ЕАД могат да намерят на официалната интернет страница на националния железопътен превозвач (www.bdz.bg).</TEXT></PARAGRAF><aa>'}